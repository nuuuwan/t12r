ප්‍රේම් යා පහේලි – චන්ද්‍රකාන්තා යනු නිඛිල් සිංහා විසින් නිෂ්පාදනය සහ අධ්‍යක්ෂණය කරන ලද ඉන්දියානු හින්දි භාෂා ෆැන්ටසි රූපවාහිනී වැඩසටහනකි.
මෙහි ප්‍රධාන චරිත නිරූපණය කරන්නේ කෘතිකා කම්රා සහ ගෞරව් ඛන්නා විසිනි. ට්‍රයෑන්ගල් ෆිල්ම්ස් විසින් නිෂ්පාදිත මෙය සඳහා පාදක වී ඇත්තේ දේවකී නන්දන් ඛත්‍රිගේ ජනප්‍රිය හින්දි නවකථාවක් වූ චන්ද්‍රකාන්තා නවකථාවයි. මෙම නවකථාව නූතන හින්දි භාෂාවෙන් කළ පථම ගද්‍යය ලෙස සැලකෙන අතර, භාෂාවේ ජනප්‍රියත්වයට එය බෙහෙවින් ඉවහල් වූවකි. 2017 මාර්තු 4 සිට ලයිෆ් ඕකේ නාළිකාව ඔස්සේ සෙනසුරාදා සහ ඉරිදා දිනවල ප.ව. 9.00ට මෙය විකාශය වේ. වැඩසටහනේ ප්‍රථම ප්‍රවර්ධන රුව 2017 පෙබරවාරි 8 මුදාහැරිණි.ලංකාවේ හිරු tv තුලින් "සඳට දිවුරා කියන්නම් "නමින් විකාශනය විය, කතාමාලාවේ විශේෂ දර්ශනයක් හයිදරාබාදයේ ගෝල්කොන්ඩා බලකොටුවේ දී රූගත‍ කෙරිණි.


== කථාපුවත ==
මෙම වැඩසටහන සඳහා සංකල්පය ගොඩනගා ඇත්තේ චන්ද්‍රකාන්තා නවකථාව ඇසුරෙනි. කථාව ඇරඹෙන්නේ හර්ෂවර්ධන් නම් රජු ලෝකයේ සියලුම බලයයන් අත්පත් කොටගෙන මෙම බලයන් ගබඩා කිරීමට කවචයක්ක් ගොඩනැගීමත් සමගයි. මෙම බලය සොරකම් කිරීමට සොරකම් කරන අයගෙන් එය ආරක්ෂා කිරීමට ඔහු යක්ෂයකු එය තුළ තබා අගුළු ලයි. යාඥාවක් සිදු කරමින් සිටින අතරතුර චූනාර්ගර්හි රජුගේ ආක්‍රමණයකින් රජු සහ බිසව මරණයට පත්වේ. මෙම සිදුවීමෙන් වසර 100කට පසුව, රජු සහ බිසව චන්ද්‍රකාන්තා කුමරිය සහ වීරේන්ද්‍ර සිං කුමරු ලෙසින් උපත ලබයි. කථාව මගින් කුමරු සහ කුමරිය ප්‍රේමයෙන් බැ‍ඳෙන අයුරුත් කවචය නැවත සොයොගෙන බලයන් යළි ලබාගන්නා අයුරුත් නිරූපණය වේ. මෙහි දී ඔවුනට "කවචයෙ"හි සැබෑ අයිතිකරු යැයි පැවසෙන ශිව්දත් කුමරු ඇතිකරන බාධාවලට ද මුහුණදීමට සිදුවේ.


== චරිත නිරූපණය ==
කෘතිකා කම්රා, චන්ද්‍රකාන්තා කුමරිය ලෙස
ගෞරව් ඛන්නා, වීරේන්ද්‍ර සිං ලෙස
සුදේශ් බෙරී, මාරිච් ලෙස
අංකිත් අරෝරා, කිරුළ හිමි ශිව්දත් කුමරු ලෙස
අයිරිස් මේටි, ශ්‍යාමලා/රාජකුමාරී තාරාමතී ලෙස
චන්දන් ආනන්ද්, කෲර් සිං ලෙස
හර්ෂ් වාශිෂ්ට්, මහාරාජ් ජය සිං ලෙස
ගූන්ගුන් උප්‍රාරි, මහාරාණි රත්නගර්භා ලෙස
සංදීප් මෝහන්, මහාරාජ් සුරේන්ද්‍ර සිං ලෙස
ජස්වින්දර් ගාඩිනර්, මහාරාණි පද්විකා ලෙස
මානස්වි ව්‍යාස්, මහාරාණි කාමිණී ලෙස
පුනීත් වාශිෂ්ට්, බද්‍රිනාත් ලෙස
ජිතේන්ද්‍ර බෝහරා, ආයර් නසීම් ලෙස
අංකුර් නයියර්, තේජ් සිං ලෙස
බිබ්‍රිති චැටර්ජී, ආවරා චප්ලා ලෙස
සොනාල් ශ්‍රෝත්‍රියා, ආයරා චම්පා ලෙස
‍ශෛලේෂ් දාතර්, පණ්ඩිත් ජගන්නාත් ලෙස
රෝහිත් චෞධරි, කිරුළ හිමි ජයආදිත්‍ය කුමරු ලෙස
රාහුල් ත්‍රිවේදි, ජුම්රූ ලෙස
අභිලාෂ් චෞධරි, යක්ෂරාජ් ලෙස


== ආශ්‍රේයයන් ==


== බාහිර සබැඳි ==
ප්‍රේම් යා පහේලි – චන්ද්‍රකාන්තා හා සබැඳි අයිඑම්ඩීබී යොමුව