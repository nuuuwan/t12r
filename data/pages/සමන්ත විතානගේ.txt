ඕවිටිගල විතානගේ සමන්ත නොහොත් සමන්ත විතානගේ (22) යනු මෙරට විශ්වවිද්‍යාල තුල නවක වද විරෝධී ව්‍යාපාරයක් ගොඩනැංවීමට පෙරමුණ ගත්, ශ්‍රී ජයවර්ධනපුර විශ්වවිද්‍යාලයේ කළමණාකරණ පීඨයේ තෙවැනි වසරේ උගෙනුම ලබමින් සිටි විශ්වවිද්‍යාල ශිෂ්‍යයෙකි. පීඨය තුල ක්‍රියාත්මක වන දරුණු නවක වධය නැවැත්වීම සම්බන්ධ රැස්වීමක් අතරතුරදී එල්ල වූ මැර ප්‍රහාරයක් හේතුවෙන් ඔහු 2002 වසරේ නොවැම්බර් 7 වන දින ඝාතනයට ලක් විය. මෙරට විශ්වවිද්‍යාල තුල සිදුවන නවක වදයට එරෙහිව බොහොමයක් සිසුන් හා ශාස්ත්‍රාල නිළදාරීන් පෙළගැස්සවීමට, සමන්තගේ ඝාතනය සුවිශේෂ හේතු කාරකයක් වූ බව පැවසෙයි.


== සිදුවීම ==
2002 වසරේ නොවැම්බර් 7 වන දිනදී නවක වදයට එරෙහි ව්‍යාපාරයෙහි යෙදෙන්නන් පිරිසක් හා නවක වදයට හිතවාදී ජේවීපී ය විසින් මෙහෙයවනු ලැබූ ශිෂ්‍ය කවුන්සිලයක් වූ - ශ්‍රී ජයවර්ධනපුර මහා ශිෂ්‍ය සංගමය (ප්‍රගතිශීලී පෙරමුණ), ට අයත් සිරිසක් අතර සාකච්චාවක් දියත් කෙරුණු අතර, රැස්වීම අලෙවි කළමණාකරණ පීඨ අංශ භූමි පරිශ්‍රයේදී සිදුකෙරුණි. රැස්වීම පැවැත්වෙන අතරවාරයේ ජනතා විමුක්ති පෙරමුණට හිතවාදී 200 ක පමණ කලහකාරී පිරිසක් ගල් හා මුගුරු සහිතව පැමිණ සාකච්ඡාවන්හී යෙදී සිටි විතානගේ ඇතුළු නවක වදයට එරෙහි පිරිස වෙත පහර දුන් අතර, ප්‍රහාරකයින් වීදුරු කොටස් වලින් වින්දිතයින් වෙත ඇනුම් ප්‍රහාර එල්ල කල බව පැවසෙයි. ගැටුම අතරතුරදී එවක මහා ශිෂ්‍ය සංගමයේ සභාපතිව සිටි සුජිත් කුරුවිට නැමැත්තා විසින් විතානගේ ගේ හිස මතට පරිඝණක මොනිටරයක් අතහැරි බවද සඳහන් වෙයි.
ගැටුම හේතුවෙන් තුවාල ලත් පිරිස රෝහල වෙත රැගෙන යාමට කටයුතු කිරීමේදී නවක වද හිතවාදී පිරිස ඊටද බාධා සිදුකර තිබූ අතර, ප්‍රහාර නිසා බරපතල තුවාල ලත් විතානගේ පසුව මරණයට පත්වන ලදී.


== ඝාතනයෙන් පසු ==
ශ්‍රී ජයවර්ධනපුර විශ්වවද්‍යාලයීය කථිකාචාර්ය සංගමය විසින් විතානගේ ඝාතනය සම්බන්ධව ප්‍රකාශයක් සිදුකරමින්, එය විශ්වවිද්‍යාල ඉතිහාසයෙහි කලු පැල්ලමක් ඇති කල අමානුෂික ඝාතනයක් යැයි චෝදනා කරන ලදී. ආචාර්ය වික්‍රමභාහු කරුණාරත්න විසින් මෙම මරණය සඳහා වගකිව යුත්තේ ජනතා විමුක්ති පෙරමුණ යැයි දේෂාරෝපණය කරන ලදී. ශ්‍රී ජයවර්ධනපුර මහා ශිෂ්‍ය සංගමය, ජනතා විමුක්ති පෙරමුණට සම්බන්ධ ශිෂ්‍ය සංගමයක් වූ අන්තර් විශ්වවිද්‍යාලයීය ශිෂ්‍ය බලමණ්ඩලයට අයත් සාමාජික ශිෂ්‍ය සංවිධානයක් වෙයි.
පසුව ඝාතනයට ලක්වූ ඔහුගේ සිහිවීම පිණිස, සමන්ත විතානගේ අරමුදල නමින් අරමුදලක් පිහිටුවන ලදී.


== මේවාද බලන්න ==
ශ්‍රී ලංකාවේ නවක වදය
නවක වදය
රූපා රත්නසීලි සිද්ධි දාමය


== ආශ්‍රිත ==


== බාහිර සබැඳි ==
ඇන්ට්-ඉන්ටර්ලෙක්චුවල් බිහේවියර් ඔෆ් යුනිවර්සිටි ස්ටුඩන්ට්ස්
යුනිවර්සිටි ඩිස්ටර්බන්සස්, ස්ට්‍රයික්ස් ඇන්ඩ් රැගිං
ජේවීපී අන්ඩර්ග්‍රැඩ්ස් ත්‍රෙටන්ඩ් මී විත් ඩෙඩ් – ප්‍රොෆ් නලින් ද සිල්වා සංරක්ෂණය කළ පිටපත 2016-03-03 at the Wayback Machine