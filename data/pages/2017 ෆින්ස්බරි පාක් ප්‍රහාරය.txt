2017 ජූනි 19 දිනදී, ලන්ඩනයෙහි, ෆින්ස්බරි පාක්  හීදී වෑන් රථයක් පදිකයන් වෙතට පදවනු ලැබුණු අතර, අවම වශයෙන් පුද්ගයින් දසදෙනෙකු හෝ තුවාල ලැබූහ. මෙය සිදුවූයේ, ෆින්ස්බරි පාක් මුස්ලිම් දේවස්ථානය වෙතින් යාර 100 (මී 90) ඉවත පිහිටි මුස්ලිම් සුබසාධන ශාලාව අසලදීය. මුස්ලිම්වරුන් කණ්ඩායමක් විසින් මෙම සිද්ධියට පෙරාතුව,  රාමදාන් කාලසීමාවෙහි පැවැත්වෙන රාත්‍රී කාල යාච්ඤාවක් වන, තරාවි යාච්ඤාවෙහි යෙදී ඇති අතර, බස් නැවතුම් ස්ථානයකදී බිම ඇද වැටී සිටි මිනිසෙකු ඔවුන්ට හමුවී ඇත. මෙම පුද්ගලයාට ප්‍රථමාධාර ලබා දෙමින් සිටි අතරතුර ඔවුන් වෙත වාහනය හප්පමින් පදවා ඇති අතර දසදෙනෙකු තුවාල ලබා ඇත. බිම ඇද වැටී සිටි පුද්ගලයා සිද්ධිය වූ ස්ථානයෙහිදී  මිය ගොස් ඇත. 
ත්‍රස්ත-විරෝධි පොලීසිය විසින් මෙම සිද්ධිය පිළිබඳ විමර්ශන කටයුතු සිදු කෙරෙමින් පවතියි. ඝාතනය සහ ඝාතනයට තැත්කිරීමද ඇතුළුව ත්‍රස්තවාදය සිදුකිරීම,  සූදානම්වීම හෝ පෙළඹවීම පිළිබඳ සැකපිට එක් පුද්ගලයෙක් අත්අඩංගුවට ගෙන ඇත.ප්‍රහාරයෙහි චේතනාව තවමත් විමර්ශනයෙහි පවතියි.


== ආශ්‍රිත ==