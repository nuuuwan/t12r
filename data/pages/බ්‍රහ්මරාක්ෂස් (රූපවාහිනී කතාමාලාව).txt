බ්‍රහ්මරාක්ෂස් - ජාග් උතා ෂයිතාන් යනුවෙන් හැඳින්වෙන්නේ මේ වනවිටත් විකාශය වෙමින් පවතින ඉන්දියානු හින්දි නාට්‍ය අධිස්වාභාවික ප්‍රබන්ධ රූපවාහිනී කතාමාලාවකි. මෙය සෙනසුරාදා සහ ඉරිදා දිනවල ප.ව. 9.00 ට සී ටීවී නාළිකාව ඔස්සේ විකාශය වේ. මෙම කතාමාලාව දළ වශයෙන් ෆැන්ටසි ත්‍රාසජනක චිත්‍රපයක් වන ජානි දුෂ්මන් සහ සම්ප්‍රදායික සුරංගනා කථාවක් වන සුරූපිණිය සහ මෘගයා කථාව ආශ්‍රය කරගනිමින් නිර්මාණය වී තීබේ. මෙම කතාමාලාව නිෂ්පාදනය කරන ලද්දේ බාලාජි ටෙලිෆිල්ම්ස් වෙනුවෙන් ඒක්තා කපූර් සහ ශෝභා කපූර් විසිනි. විචාරක පැසසුමට ලක් වූ මෙම කතාමාලාව ආරම්භයේ සිටම සාර්ථක ප්‍රතිචාර හිමි කරගනිමින් විකාශය වේ.


== කථා පුවත ==
බ්‍රහ්මරාක්ෂස් කථාව ඇරඹෙන්නේ අපරාජිතා නැමැති මනාලිය සිය සැමියා වන සංජේව කමල්පුරයේ ඇති ඔහුගේ ධනය ලබාගැනීමේ අරමුණින් මරාදැමීමත් සමගයි. ඇය සින්දූර් (සාදිලිංගම්) සහ චුදා ඔහු වෙත විසි කරයි. ඇය ඔහුව වහළය මුදුනින් තල්ලු කරන අතර, ඔහු පහළට වැටී ගෝරිල්ලකු අතින් මියයයි.
20 වසරක් ගතවෙයි. දැන් කථාව මුම්බායේ ශ්‍රීවාස්ථව පවුල වෙත දිවෙයි. රිෂාභ් ශ්‍රීවාස්ථව (අහාම් ෂර්මා) යනු සැහැල්ලුවෙන් දිවිගෙවන හාස්‍යොත්පාදක තරුණයෙකි. ඔහු කමල්පුරහි අභිරහස අනාවරණය කරගන්නා ප්‍රධාන තැනැත්තා ද වේ. ඔහු සිය සොයුරියගේ මිතුරියන් සමග සරදම් කරමින් සිටියි. රයිනා ෂර්මා (ක්‍රිස්ටල් ඩි සූසා) යනු ප්‍රේමණීය, ආශාවන්ගෙන් පිරි, තැන්පත් සහ ශෝභන තරුණ යුවතියකි. ඇය සිය හොඳම මිතුරන් වන රාඛි සහ අජේගේ සමීප මිතුරියකි. ඇය රිෂාභ්ගේ සොයුරිය වන රාඛිහට විවාහ ගිවිස ගැනීමේ සාදයකට යාමට ඇඳුමක් ඇඳීමට උපකාර කරයි. මේ විශාල පවුල රාඛි සහ අජේගේ විවාහයට සූදානම් වේ. අජේගේ පියා ඔවුනට පැරණි කථාවක් කියා දෙයි. එහි පැවසෙන්නේ පූර්නිමා දිනයේ සත්ත්වයකු අතින් මිනිසකු මියගියහොත් ඔහු බ්‍රහ්මරාක්ෂසයකු බවට පත්වන බව ආකාරයයි. පසුව, කමල්පුර ගම්මානයේ අලංකාරත්වය අසා අජේගේ දෙමව්පියෝ ඔවුන්ගේ විවාහය එහි සිදු කරන්නට තීරණය කරති. 
මේ අතර කමල්පුර වෙත නව විවාහපත් යුවළක් පැමිණෙති. එහි මිනිසුන් ඔවුනට පවසන්නේ මනාලියක් සින්දූර්, චුදා, මාංතිකා පැළඳීම හෝ රාවනාහට්ටා වාදනය කිරීමෙන් බ්‍රහ්මරාක්ෂසයා කෝප වී එම මිනිසාව මරාදමන බවයි. දැන් මුම්බායිහි, රිෂාභ්ගේ මව පවසන්නේ කමල්පුර යහපත් ස්ථානයක් නොවන බවයි. ඇයට එහි වෙසෙන සිය සොයුරාගෙන් මේ පිළිබඳ දැනගන්නට ලැබෙයි. නමුත් එය මිත්‍යා විශ්වාසයකැයි සිතා අන්‍යන් එය විශ්වාස නොකරති. මොහිනිගේ සැමියා වන තාකුර් ආදිත්‍ය ඇයට බ්‍රහ්මරාක්ෂසයා පිළිබඳ රාඛ්ගේ ඥාති පුවලේ කිසිවකුට හෙළිනොකරන මෙන් පවසන්නේ ඔහුට කම්පුර පිහිටි සිය දේපළ විකුණා එය අත්හැර යාමට අවශ්‍යව තිබූ නිසායි. එසේම ඔහු ඇයට කිසිදු මංගල භාණ්ඩයක් ගෙන නොයන ලෙස උපදෙස් දෙයි. කමල්පුර වෙත යන ගමනේ දී, රාඛ් රිෂාභ්ට පවසන්නේ තමන් වරුන්ට ප්‍රේම කරන බවත්, වෙනත් කිසිවකු හා විවාහ විය නොහැකි බවත් ය. රිෂාභ් තැත් ගන්නා නමුත්, මේ පිළිබඳ මෝහිනි සමග සාකච්ඡා කර ඇයව වරුන්ට විවාහ කරදීමට ඔහු පරොන්දු වේ. 
දුම්රියපළේ දී, රිෂාභ්, රයිනා, ශ්‍යාම් සහ ඔහුගේ බිරිය වන මිශ්රි හට කමල්පුර වෙත යන දුම්රිය මගහැරෙයි. ඔවුන් කැලෑබද පාරක් ඔස්සේ කමල්පුර වෙත ගමන් ගනියි. ශ්‍යාම් සහ මිශ්රි පැනගොස් බ්‍රහ්මරාක්ෂසයන් වෙසෙන බංගලාව වෙත ළඟා වෙයි. මංගලසූත්‍ර සහ සින්දුර් සහිතව සිටින මිශ්රිව දකින බ්‍රහ්මරාක්ෂසයා ඇයට පහර දී ශ්‍යාම් සහ මිශ්රි යන දෙදෙනාවම මරා දමයි. ශ්‍යාම්‍ගේ සිරුරට ඇතුළු වන බ්‍රහ්මරාක්ෂසයා තාකුර් ආදිත්‍යගේ මන්දිරයට පැමිණෙයි...


== ප්‍රධාන චරිත ==
ක්‍රිස්ටල් ඩි සූසා, රයිනා රිෂාභ් ශ්‍රීවාස්ථව ලෙස
අහාම් ෂර්මා, රිෂාභ් ශ්‍රීවාස්ථව ලෙස


== ආවර්තී චරිත ==


== මූලාශ්‍ර ==