ඕත්‍රාන්තෝ හී ප්‍රාණපරිත්‍යාගවරු ලෙසින්ද හැඳින්වෙන, ශුද්ධවූ අන්තෝනියෝ ප්‍රිමාල්ඩෝ සහ ඔහුගේ අනුගාමික ප්‍රාණපරිත්‍යාගවරු (ඉතාලි: I Santi Antonio Primaldo e compagni martiri) යනු 1480 අගෝස්තු 14 දිනදී මරා දැමුණු දකුණු ඉතාලියෙහි ඕත්‍රාන්තෝ නම්  සැලෙන්තියානු නගරයෙහි වැසියන්   813  දෙනෙක් වෙති. ගෙඩික් අහමද් පාෂා යටතේ වූ ඔටෝමාන් බල සේනාවට නගරය යටත්වූ පසුව ඉස්ලාම් ආගම වැලැඳගැනීම ප්‍රතික්ෂේප කල ඕත්‍රාන්තියානුවන් මෙසේ සමූලඝාතනය කල බවට බොහෝ විට පැහැදිලි කෙරෙයි.


== විශේෂ ලක්ෂණ ==
ඉතාලිය තුල ඔටෝමාන් අභිලාෂයන් කෙළවරට පත් විය. ඕත්‍රාන්තෝ තුර්කිවරුන්ට යටත් වුනි නම්, ඉතාලියෙහි ඉතිහාසය බෙහෙවින් වෙනස් වීමට ඉඩ තිබුණි. එහෙත් ඕත්‍රාන්තෝ වැසියන්ගේ  වීරත්වය,  යුද්ධෝපාය සම්බන්ධ තීරණාත්මක ස්ථාවරයකට වඩා ඉක්මවූවක් විය. ඕත්‍රාන්තෝ හී ප්‍රාණකැපය වඩාත් විශිෂ්ට වූයේ ක්‍රිස්තුන්වහන්සේ නිෂ්ප්‍රභාකිරීමට වෙනුවට විශ්වාසය වෙනුවෙන් මියයෑමට ඔවුන් තුල වූ කැමැත්තයි. -- මැතිව් බන්සන්
ඕත්‍රාන්තෝ වටලෑම -වැසියන්ගේ ප්‍රාණපරිත්‍යාගත්වය හා සමගින් - , දකුණු ඉතාලිය ජයගැනුමට මුස්ලිම් හමුදාවක් විසින් ගත් අවසන් සැලකිය යුතු හමුදාමය උත්සාහය විය. මෙම ඝාතනය යුරෝපියානු ඉතිහාසයෙහි සන්ධිස්ථානයක් ලෙසින් රිසෝර්ජිමෙන්තෝ ඉතිහාසඥයින් (අර්නල්ඩි සහ සිරාකෝ වැනි) විසින් ආවර්ජනය කෙරෙන්නේ, මෙම ප්‍රාණකැපයෙහි ප්‍රතිඵලයක් වශයෙන් ඉතාලියානු අර්ධද්වීපය මුස්ලිම් හමුදා විසින් කිසිදිනෙක යටත් නොකල නිසාය.
සමකාලීන තුර්කි ඉතිහාසඥ ඉබ්න් කෙමාල් විසින් මෙම ඝාතනය යුක්තිසහගත බව පවසන්නේ ආගමික පදනමක් මත සිටය.