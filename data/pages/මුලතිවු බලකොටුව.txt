මුලතිවු බලකොටුව (ඉංග්‍රීසි: Mullaitivu fort) යනු ලන්දේසින් විසින් ශ්‍රී ලංකාවේ මුලතිව්හී ඉදිකරනු ලැබූ ආරක්ෂක බලකොටුවකි. 1715 වර්ෂයේදී ගොඩනංවන ලද මුල් බලකොටුව ගරාදි වැට සහ භූමිය යොදාගනිමින් සිදුකල කුඩා දැවමය ඉදිකිරීමක් විය. 1721දී ලන්දේසීන් විසින් එම භූමියෙහි චතුරස්‍රාකාර බලකොටුවක් ගොඩනංවන ලදී. මුල්සමයේ බලකොටුව ඉදිකරන ලද්දේ චෙට්ටියන් සහ මහනුවර රාජධානිය අතර බලනොලත් වාණිජ කටයුතු පාලනය කිරීම වෙනුවෙනි.
ලංකාව අත්පත් කොටගෙන සිටි සමය තුල 1795දී බලකොටුව බ්‍රිතාන්‍යයන් විසින් නැවත ගොඩනංවන ලදී. 1803 වර්ෂයේදී අගෝස්තු 25වන දිනදී වන්නි බණ්ඩාර විසින් මෙහෙයවනු ලැබූ හමුදා විසින් බලකොටුව යටත් කොටගෙන විනාශ කොට දැමූ අතර බලකොටුවෙහි අණදෙන්නා වූ කපිතාන්  වොන් ඩ්‍රයිබර්ග් සහ බලකොටුවෙහි යොදවා සිටි ඔහුගේ භට කණ්ඩායම් බෝට්ටු මගින් යාපනය  දක්වා පලා යන ලදී. කෙසේනමුදු වන්නි බණ්ඩාර ඇතුළු ඔහුගේ භට කණ්ඩායම් එම වර්ෂයේම ඔක්තෝම්බර් 31 වන දිනදී කපිතාන් වොන් ඩ්‍රයිබර්ග් සහ ඔහුගේ හමුදාවන් විසින් කච්චිලමාඩු හීදී පරාජය කරන ලදී.


== මූලාශ්‍ර ==