ඔස්කා ලෙනාඩ් කාල් පිස්ටෝරියස් (උපත 22 නොවැම්බර් 1986) යනු  දකුණු අප්‍රිකානු කෙටි දුර ධාවකයෙකි. ඔහු මාස 11 වන විට, ඔහුගේ පාද දෙකම, දණහිසෙන් පහළ අංගඡේදනය කර ඇති මුත්, දණහිසෙන්-පහළ තනි අංගඡේදන සහ ශක්‍ය-කායැති මලල ක්‍රීඩකයන් සඳහා වන තරග ඉසව් වලදී ඔහු තරග වදියි.
පැරාඔලිම්පියානු ශූරයෙක් වූ පසුව, ශක්‍ය-කායැති ජාත්‍යන්තර තරගවලට ඇතුළුවීමට පිස්ටෝරියස් යත්න දැරුවේ, IAAF සංවිධානයෙහි අනවරත විරුද්ධතා මධ්‍යයෙහි සහ ඔහුගේ කෘත්‍රිම ගාත්‍ර විසින් අයුතු වාසියක් ලබා දෙනු ඇතැයි චෝදනාව මධ්‍යයෙහිය.  අත්‍යන්තයෙහිදී නීතිමය අරගලයෙන් පිස්ටෝරියස් ජය ගත්තේය.  2011 ලෝක මලල ක්‍රීඩා ශූරතාවලියේදී, ශක්‍ය-කායැති ලෝක ජවන පදක්කමක් දිනාගත් පළමු අංගඡේදිතයා වීමට පිස්ටෝරියස් සමත් විය. 2012 ගිම්හාන ඔලිම්පික් තරගාවලියේදී, පිරිමි මීටර 400 සහ 4 × මීටර 400 කඩින්කඩ දිවීම තරග වලට ඔහු සහභාගීවීමත් හා සමගම,ඔලිම්පික් තරගවලට සහභාගී වූ පළමු පාද-දෙකම අංගඡේදිතයා වීමට පිස්ටෝරියස් සමත් විය. 2021 නොවැම්බරයේදී, දකුණු අප්‍රිකානු බන්ධනාගාර බලධාරීන් ඔහුගේ පෙම්වතිය ඝාතනය කිරීම සම්බන්ධයෙන් සිරගතව සිටින ඔස්කාර් පිස්ටෝරියස්ගේ සමාව සලකා බැලීම සඳහා පළමු ක්‍රියා පටිපාටි පියවර දියත් කළේය.


== සටහන් ==