දිව්‍යංකා ත්‍රීපති දාහියා යනුවෙන් හැඳින්වෙන්නේ හින්දි රූපවාහිනී කර්මාන්තයේ නියුතු ඉන්දියානු නිළියකි. ක්ෂේත්‍රයේ වඩාත් ජනප්‍රියම නිළියක ලෙස නාමය ගොඩනගා ගත් ඇය, ඇය ජනප්‍රියත්වයට පත්වූයේ සී ටීවී නාළිකාවෙන් විකාශය වූ රූපවාහිනී කතාමාලාවක් වන බානූ මේන් තේරි දුල්හාන්හි ද්විත්ව චරිත නිරූපණය කිරීම නිසායි. ඒ සඳහා ඇය ඉන්දියානු රූපවාහිනී ඇකඩමි සම්මාන උළෙලේ දී නාට්‍ය ප්‍රවර්ගයෙන් හොඳම නිළියට හිමි සම්මානය දිනාගත්තා ය. පසුව ඇය ස්ටාර් ප්ලස් නාළිකාවෙන් විකාශය වූ සෝප් ඔපෙරාවක් වන යේ හේ මොහබ්බතයින් කතාමාලාවේ වෛද්‍ය ඉෂිතා රමන් භල්ලාගේ චරිතය නිරූපණය වෙනුවෙන් ප්‍රධාන චරිතයක හොඳම නිළිය සඳහා ඉන්දියානු ටෙල්ලි සම්මානය ද හිමි කරගත්තා ය.


== චරිතාපදානය ==


=== මුල්කාලීන දිවිය ===
ත්‍රීපති උපත ලැබූයේ 1984 දෙසැම්බර් 14 දින ඉන්දියාවේ මධ්‍ය ප්‍රදේශ්හි භෝපාල් ප්‍රදේශ‍යේ ය. ඇය සිය පාසල් සහ කොලීජී අධ්‍යාපනය සම්පූර්ණ කළේ භෝපාල්හි නූතන් කොලීජියක දී ය. උත්තර්කාෂිහි කඳු නැඟීම පිළිබඳ නේරු ආයතනය වෙතින් ත්‍රීපති කඳු නැගීමේ පාඨමාලාවක් ද හැදෑරුවා ය. ඇය භෝපාල් රයිෆල් ඇකඩමියෙන් රයිෆල් වෙඩි තැබීම පිළිබඳ පාඨමාලාවක් ද හදාරා ඇත. ඇය රයිෆල් වෙඩි තැබීමේ ඉසව්වලින් රන් පදක්කම් දිනාගෙන ඇත.


=== වෘත්තිය ===
ත්‍රීපති සිය වෘත්තිය ආරම්භ කළේ භෝපාල්හි ආකාශ් වානිහි නිවේදිකාවක ලෙස ය. ඇය 2003දී පැන්ටීන් සී යොවුන් රැජින තරගාවලියට සහභාගී වූ අතර, එහි දී රූමත් සමක් ඇති මෙනවිය (Miss Beautiful Skin) නාමය හිමි කරගැනීමට සමත් විය. 2004 ඉන්ඩියා’ස් බෙස්ට් සිනෙස්ටාර් කි ඛෝජ් තරගාවලියට සහභාගී වූ ත්‍රීපති භෝපාල් කලාපයේ ජයග්‍රාහිකාවක ලෙස නිවේදනය කෙරිණි. 2005දී මිස් බෝපාල් කිරුළ හිමි කරගැනීමට ඇය සමත් විය.
ත්‍රීපති සිය රංගන වෘත්තිය ආර්මභ කළේ දූර්දර්ශන්හි ටෙලිචිත්‍රපටවල චරිත නිරූපණය කරමිනි. ඇයව ජනයා විසින් හඳුනාගන්නා ලද්දේ සී ටීවී නාළිකාවේ ප්‍රබන්ධ නාට්‍යයක් වූ බානූ මේන් තේරි දුල්හාන් තුළිනි. මෙහි දී ඇය විද්‍යා නැමැති අනාථ නූගත් යුවතියක සහ දිව්‍යා නැමැති නූතන උගත් තරුණියක ලෙස ද්විත්ව චරිත නිරූපණයේ නියැළුණා ය. මෙම කතාමාලාවේ ඇගේ රංගන ප්‍රතිභාව හේතුවෙන් සම්මාන ගණනාවක් හිමි කරගැනීමට සමත් වූ අතර, මේ අතරට නාට්‍ය ප්‍රවර්ගයේ හොඳම නිළිය සඳහා ඉන්දියානු රූපවාහිනී ඇකඩමි සම්මානය සහ නැවුම් නවක මුහුණට හිමි ඉන්දියානු ටෙල්ලි සම්මානය ද වේ. අනතුරුව ඇය ස්ටාර් ප්ලස් නාළිකා‍වේ සංත්‍රාස කතාමාලාවක් වූ ෂ්...ෆිර් කොයි හේ කතාමාලාවේ දෙවන කථා වාරය සඳහා රංගනයෙන් දායක වූවා ය. පසුව ඇය SAB TV නාළිකාවේ ප්‍රහසන නාට්‍යයක් වූ මිසිස් ඇන්ඩ් මිස්ටර් ෂර්මා අලහබාද්වාලේ කතාමාලාවේ රශ්මි ෂර්මා නැමැති ගෘහණියකගේ චරිතය නිරූපණය කළා ය.
2013 සිට, ඇය විසින් ඒක්තා කපූර්ගේ රූපවාහිනී කතාමාලාවක් වන යේ හේ මොහබ්බතයින්හි වෛද්‍ය ඉෂිතා භල්ලාගේ චරිතය නිරූපණය කරයි. මෙය ප්‍රධාන විධායක නිලධාරියකු සමග විවාහ වී ඔහුගේ දියණියට මව් සෙනෙහස සපයන නිසරු දන්ත වෛද්‍යවරියකගේ චරිතයකි. මෙහි ප්‍රධාන චරිත නිරූපණය කළේ ඇය සමග කරන් පටෙල් ය. ඉෂිතා ලෙස ඇය නිරූපණය කළ චරිතය සම්මාන සහ නිර්දේශ ගණනාවක් සඳහා පාත්‍ර විය. මේ අතරට ප්‍රධාන චරිතයක හොඳම නිළිය සඳහා ඉන්දියානු ටෙල්ලි සම්මානය, ප්‍රධාන චරිතයක හොඳම නිළිය සඳහා ලයන්ස් ස්වර්ණ සම්මානය, ප්‍රධාන චරිතයක හොඳම නිළිය සඳහා බොරෝප්ලස් ස්වර්ණ සම්මානය වැනි සම්මාන අයත් වේ. 2015දී ඇය ෂාන්-ඊ-භෝපාල් සම්මානයෙන් පිදුම් ලැබුවා ය. 2016දී, ස්ටාර් පරිවාර් සම්මාන උළෙලේ දී සම්මාන හයක් හිමි කරගැනීමට ඇය සමත් වූවා ය. එසේම සී ස්වර්ණ සම්මාන උළෙලේ දී වසරේ මුහුණ සහ ප්‍රධාන චරිතයක හොඳම නිළියන යන සම්මාන ද්විත්වය ද ඇයට හිමි විය. ඉන්දියානු රූපවාහිනී ක්ෂේත්‍රයේ සෙසු නළු නිළියන් හා සැසඳීමේ දී වඩාත් ජනප්‍රියම සහ රසිකයින් විශාල සංඛ්‍යාවක් හිමි නිළියක වශයෙන් ඇය සැලකේ.


=== පෞද්ගලික දිවිය ===

2016 ජනවාරි 16 දින, ත්‍රීපති යේ හේ මොහබ්බතයින්හි ඇගේ සහෝදර නළුවකු වූ විවේක් දාහියා සමග විවාහ ගිවිස ගත්තා ය. 2016 ජූලි 8 වන දින භෝපාල්හි දී මෙම යුවළ විවාපත් වූහ.


== රූපවාහිනිය ==


== චිත්‍රපට දායකත්වය ==


== සම්මාන ==


== ආශ්‍රේයයන් ==


== බාහිර සබැඳි ==

දිව්‍යංකා ත්‍රීපති සඳහා IMDb හි ඇති තොරතුරු