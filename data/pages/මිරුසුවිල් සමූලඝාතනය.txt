මිරුසුවිල් ඝාතනය  ලෙස හැඳින්වෙන්නේ 2000 වර්ෂයේ දෙසැම්බර් 20 වැනි දිනදී  ශ්‍රී ලංකා හමුදා සාමාජිකයින් කිහිප දෙනෙකු විසින් ශ්‍රී ලාංකික දෙමළ  අට දෙනෙකු ත්‍රස්තවාදීන් යැයි සැක සිතා  ඝාතනය කිරීමේ සිදුවීම වේ. 


== සිදුවීම ==
2000 වර්ෂයේ දෙසැම්බර් 19වන දින සිය දේපල සෝදිසිකර බැලීමට පැමිණි සිවිල් වැසියන් අටදෙනෙකු යාපනයට නුදුරු මිරුසුවිල් ග්‍රාමයේදී අත්අඩංගුවට ගනු ලැබූ අතරතුර දෙසැම්බර් 20 වන දිනදී සමූලඝාතනය සිදුවිය. ඔවුන් සියළුදෙනා ශ්‍රී ලංකා හමුදාවෙහි යැයි සැක කෙරෙන සෙබළුන් පිරිසක් විසින් ඝාතනය කර දමනු ලැබ යාපනය නගරයට සැතපුම් 16ක් පමණ නැගෙනහිරින් පිහිටි පෙදෙසක වැසිකිලි වලක දමා තිබී හමුවී තිබිණ.
උඩුපිඩ්ඩි ප්‍රදේශයේ සිට නැවත පැමිණ සිටි සරණාගත පිරිස දෙසැම්බර් 19වන දින මිරුසුවිල් වෙත, සිය නිවාස සෝදිසි කර බැලීමට සහ දර එකතු කිරීම පිණිස පැමිණ සිටියදී ශ්‍රී ලංකා හමුදාව විසින් අත්අඩංගුවට ගෙන තිබුණි. සිය පැරණි දේපල නිරික්ෂණය කිරීම සඳහා පැමිණීමට පෙරාතුව සරණාගත පිරිස විසින් ප්‍රාදේශීය බලධරයින්ගෙන් අවසර ගෙන තිබූ බව පැවසෙයි. දිස්ත්‍රික් වෙෙද්‍ය නිළදාරී වෙෙද්‍ය සී. කදිර්වෙට්පිල්ලෙයිගේ සාකෂ්‍ය අනූව ඝාතනයට ලක්වූ වින්දිතයින්ගේ ගෙල කපාදමා තිබී ඇත. ගාතනයට ලක්වූ සියලුම පුද්ගලයින් සාමාන්‍ය සිවිල් වැසියන් ලෙස සැලකේ. අත්අඩංගුවේ සිට දරුණු තුවාලද සහිතව හමුදා භාරයෙන් පලා ආ යැයි කියන අයෙකු විසින් සිය ඥාතීන්ට මෙය සැළකිරීමෙන් අනතුරුව ඝාතන සිද්ධිය වෙත භාහිර අවධානය යොමු විය. අවසානයේ ශ්‍රී ලංකා රජය විසින්, නීතිවිරෝධී ලෙස අත්අඩංගුවට ගැනීම, අඩන්තේට්ටම් කිරීම, ඝාතනය කිරීම සහ ඔවුන්ගේ මෘත දේහ සමූහ මිනීවලක භූමදානය කිරීම යන චෝදනා යටතේ ශ්‍රී ලංකා හමුදා සෙබළු පස්දෙනෙකු අත්අඩංගුවට ගන්නා ලදී.


== නඩු විභාගය ==
සිදුවීමට සම්බන්ධව මුලදී ශ්‍රී ලංකා හමුදා සෙබළුන් 14දෙනෙකු අත්අඩංගුවට ගනු ලැබුණි. ඔවුන් පිරිස යාපනය, චාවකච්චේරි මහේස්ත්‍රාත් ඉදිරියට පමුණුවීමෙන් අනතුරුව රිමාන්ඩ් භාරයට පත්කරන ලදී. අත්අඩංගුවට ගත් 14දෙනාගෙන් 9දෙනෙකු සියළු චෝදනා වලින් නිදහස් කරනු ලැබුණු නමුත් නීතිපති විසින් ඔවුන්ගෙන් පස්දෙනෙකුට එරෙහිව සිදුවීමට සම්බන්ධ චෝදනා ගොනුකරන ලදී. පසුව නඩු විභාගය අනුරාධපුර මහේස්ත්‍රාත් අධිකරණයට ගෙනයන ලදී. 2002 වසරේදී නඩුව කොළඹ මහාධිකරණයට හරවා යැවුණු අතර එදින් වසර 13ක් මුළුල්ලේ නඩු විභාගය පැවැත්විණි.


=== තීන්දුව ===
වසර 13ක් තිස්සේ විභාගයට ගැණුනු නඩු විභාගයකින් අනතුරුව කොළඹ මහාධිකරණය විසින් 2015 ජූනි 25වන දිනදී හමුදා සැරයන් සුනිල් රත්නායක විරුවා, යාපනය මිරුසුවිල්හී සිදුකල සිවිල් වැසියන් අටදෙනෙකු ඝාතනය කිරීමේ සිදුවීමට අදාල චෝදනා 15කට වරදකරු කරමින් ඔහු වෙත මරණ දණ්ඩනය නියම කරන ලදී. මෙම ඝාතනය කෙරේ අත්අඩංගුවට ලක්වූ අනෙක් සෙබලුන් හතර දෙනා වෙත එල්ල වූ චෝදනාවල සාක්ෂි ප්‍රමාණවත් නොවීම හේතුවෙන් ඔවුන් සිවුදෙනා නිදහස් කොට දැමුණි.


=== සුනිල් රත්නායක මරුවා නිදහස් වීම ===
ශ්‍රී ලංකාවේ 7 වන විධායක ජනාධිපතිවරයා වන ගෝඨාභය රාජපක්ෂ මහතා විසින් මරණ දණ්ඩනය හිමි වී සිටි සුනිල් රත්නායක 2020 මාර්තු මස 26 වන දින ජනාධිපති සමාව යටතේ නිදහස් කරන ලදී. මෙම නිදහස් කිරීමට එරෙහිව දෙමල ඩයස්‌පෝරාවේ, එක්සත් ජාතීන්ගේ සහ ශ්‍රී ලාංකික බුද්ධිමත් ජනතාවගේ විවේචනාත්මක මතවාද ගෝඨාභය රාජපක්ෂ  මහතා වෙත එල්ල විය. කෙසේ වුවද ශ්‍රී ලංකාව තුල බයි ජනතාව මින් සතුටට පත්විය.     


== මූලාශ්‍ර ==


== බාහිර සබැඳි ==
මිරුසුවිල් කේස් ප්‍රොසීඩිංග්ස් Feb 2003
මිරුසුවිල් කේස් ප්‍රොසීඩිංග්ස් Feb(2) 2003
මිරුසුවිල් කේස් ප්‍රොසීඩිංග්ස් March 2003
මිරුසුවිල් කේස් ප්‍රොසීඩිංග්ස් May 2003
මිරුසුවිල් කේස් ප්‍රොසීඩිංග්ස් June 2003