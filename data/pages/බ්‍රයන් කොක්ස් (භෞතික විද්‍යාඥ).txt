බ්‍රයන් කොක්ස් (ඉංග්‍රීසි:  Brian Cox) (උපත 1968 මාර්තු 3 වන දින) යනු ඉංග්‍රීසි භෞතික විද්‍යාඥයෙකි. ඔහු රොයල් ඇකඩමියේ පර්යේෂණ සහයකයෙකි. මැන්චෙස්ටර් විශ්ව විද්‍යාලයේ PPARC පර්යේෂණ නිලදාරියෙකි. ඔහු මැන්චෙස්ටර් විශ්ව විද්‍යාලයේ උසස් භෞතික බලශක්‌ති සංගමයේ සාමාජිකයෙකි. තවද ඔහු ස්විට්සර්ලන්තයේ ජිනීවා නුවර ආසන්නයේ පිහිටි සර්න් විශාල හයිඩ්රොන් කලයිඩ්ර්හි ඇති ඇට්ල්ස් පර්යේෂණයේ යෙදී සිටි.
බ්‍රයන් කොක්ස් බී.බී.සී. නාලිකාවේ විද්‍යා වැඩසටහන් ඉදිරිපත් කරන්නෙකු ලෙස විශාල ප්‍රසිද්ධියක් උසුලයි. ඔහුගේ තම වැඩසටහන් තුලින් තාරකාවිද්‍යාව සහ භෞතිකවිද්‍යාව යන විෂයන්හි අභිවෘද්ධියට කටයුතු කෙරිනි.