සිල්ලා හි ග්යොංමුන් (841–875) (රාජ්‍ය. 861–875) යනුවෙන් හැඳින්වෙන්නේ කොරියාවේ සිල්ලා රාජධානියේ 48වන පාලකයායි. ඔහු හුයිගං රජුගේ මුණුපුරා වූ අතර, කිම් ග්යේ-මියොං නම් ඉචන්වරයාගේ පුත්‍රයා ද වේ. ඔහුගේ මව සින්මු රජුගේ දියණිය වූ ග්වංහ්වා ආර්යාවයි.  ග්යොංමුන් විවාහ වූයේ හෝනන් රජුගේ දියණිය වූ මුනුයි රැජින සමඟයි.
ග්‍යොංමුන් රාජ්‍ය සමයේ දී රාජ්‍යයේ අභ්‍යන්තර අසහනකාරීභාවය තීව්‍ර වූ අතර කැරැලි ද ගණනාවක් ඇති විය. ඔහු රාජ්‍යය ශක්තිමත් කිරීමට ප්‍රයත්න දැරූ නමුත් ඒවා අසාර්ථක විය. රාජ්‍යය පුරා දුර්භීක්ෂ ද ඇති විය. 869 දී, ඔහු සිය කිරුළ හිමි කුමරුන්ව (පසුකාලීනව හොන්ගං රජ වූ) තාං චීනය වෙත පිටත් කර හැරියේ කිම් යුන් සමඟ ය.
සම්ගුක් ‍යුසා ග්‍රන්ථය තුළ සඳහන් වන්නේ ග්‍යොංමුන් අවුරුදු 18 දී හ්වාරංවරයකු වූ බවයි.
මොහුගේ දියණිය වූ, ජින්සොං, පසුකාලීනව සිල්ලාවේ 51වන පාලකයා බවට පත්වූ අතර, 887 දී රාජ්‍යත්වයට පත් ඇය කොරියාවේ තෙවන මෙන්ම අවසන් රාජ්‍ය පාලනය කළ රැජිනිය ලෙස සැලකේ.


== මේවාත් බලන්න ==
කොරියානු රාජාවලිය
සිල්ලා ජනයා ලැයිස්තුව
එක්සත් සිල්ලා


== ආශ්‍රේයයන් ==