2024 මාර්තු 7 දින සිට ස්වීඩනය,  උතුරු අත්ලාන්තික් ගිවිසුම් සංවිධානයෙහි (නේටෝ) සාමාජිකයෙක් බවට පත්වී ඇත.
සංවිධානයට බැඳීමට පෙර, ස්වීඩනය සහ නේටෝ සංවිධානය  නිතිපතා තොරතුරු හුවමාරු කර ගනිමින් ඒකාබද්ධ අභ්‍යාසයන්හී නියැලී  තිබූ අතර,  බොස්නියා සහ  හෙර්සෙගොවීනා තුල නේටෝ-මෙහෙයවූ සාමසාධක බලකාය වෙත ස්වීඩනය විසින් බළ ඇණියක් යැවූ 1995 වසරෙහි සිට සාමසාධක මෙහෙයුම්වලදී සහයෝගිතාවය දක්වා තිබුණි. 1994  මැයි 9 දිනදී ස්වීඩනය සාමය සඳහා සහයයෝගීත්වය වෙත බැඳුනි.
ඓතිහාසික වශයෙන් ගත් කල, ස්වීඩන ජනගහණයෙන් සුළුතරයක් පමණක් නේටෝ සාමාජිකත්වය පිළිබඳ කැමැත්තක් දැක්වූ මුත්, බහුතරයෙහි කැමැත්ත වෙනසකට ලක්වූයේ, 2022 පෙබරවාරි මාසයෙහිදී සිදුවූ  රුසියාව විසින් යුක්‍රේනය ආක්‍රමණය සිදුවීමෙන් පසුවය. 2022 මැයි මාසයෙහිදී, ස්වීඩනය, ෆින්ලන්තය හා සමගින්, සංවිධානයට බැඳීමට ඉල්ලීම් ඉදිරිපත් කලේය. ස්වීඩනය බැඳීම සඳහා ප්‍රවේශ ගිවිසුම, නේටෝ සංවිධානය විසින් 2022 ජූලි මාසයෙහිදී අත්සන් තැබිණි.  2022 සැප්තැම්බර් මාසය කෙළවර වන විට, තුර්කිය සහ හංගේරියාව හැර සෙසු සියළු නේටෝ සාමාජිකයෙන් විසින් ස්වීඩනයෙහි ප්‍රවේශය අපරානුමත කර තිබුණි. 2024 ජනවාරි 26 දින වන විට තුර්කිය විසින් ස්වීඩනයෙහි ප්‍රවේශය අපරානුමත කරන ලද අතර, ඉන්පසු හංගේරියාව විසින් 2024 මාර්තු 7 දිනදී එසේ කරන ලදි. 2024 මාර්තු 7 දිනදී, ස්වීඩනය විධිමත් ලෙසින්  නේටෝ සාමාජිකයෙක් බවට පත් විය. 


== ඉතිහාසය ==


=== ස්වීඩන මධ්‍යස්ථභාවය (1800 ගණන් සිට 1995) ===


==== නැපෝලිනියානු යුද්ධ වලින් පසුව ====
1812 වසරෙහි නැපෝලියානු යුද්ධ වලදී තම බල ප්‍රදේශයෙන් විශාල කොටසක් රුසියාවට අහිමිවීමෙන් පසුව, ස්වීඩනය මධ්‍යස්ථභාවී ප්‍රතිපත්තියක් දැරීමට ඉටා ගති.  1814 වසරෙහි සිට, ස්වීඩනය විසින් විධිමත් ලෙසින් යුද්ධ ප්‍රකාශ කොට නොමැති අතර, පළමුවන ලෝක යුද්ධය සහ දෙවන ලෝක යුද්ධය තුලදී පවා රට මධ්‍යස්ථවාදී ප්‍රතිපත්තියක් අනුගමනය කලේය. 


==== සීතල යුද්ධය අතරතුර ====
1949 වසරෙහිදී නේටෝ සංවිධානය ආරම්භ වූ විට, එය වෙත නොබැඳීමට ස්වීඩනය තීරණය කලේය. 


== ආශ්‍රිත ==