වසන්ත සොයිසා කරාටේ ශූරයෙකු වූ අතර ගිනස් වාර්තාකරුවෙකු වූ අතර ඔහු තම හිසෙන් එක පහරකින් කොන්ක්‍රීට් ස්ලැබ් දොළහක් කඩා දැමීම සහ මැටි උළු 522ක් කැඩීම ඇතුළුව, දළ වශයෙන් ලෝක වාර්තා දොළහකට හිමිකම් කියයි. ඔහුගේ අන්වර්ථ නාමය වූයේ ‘රජරට යකඩ මිනිසා’ ය.
සොයිසා ශ්‍රී ලංකාවේ ඉපිද පසුව අනුරාධපුරයේ රාත්‍රී සමාජ ශාලාවක හිමිකරු විය. 2015 ඔක්‌තෝබර් 24 වැනිදා ඔහුගේම රාත්‍රී සමාජ ශාලාවකදී පාතාල කල්ලියක්‌ විසින් ඝාතනය කරන ලදී.


== ළමා අවධිය ==
සොයිසා ඇලෙක්සැන්ඩර් වසන්ත වික්‍රම ද සොයිසා නමින් අනුරාධපුරයේ උපත ලැබීය. ඔහුගේ පියා ඇල්ෆ්‍රඩ් ද සොයිසා 1960 ගණන්වල කුප්‍රකට කැලැත්තෑව ඝාතන නඩුවට වරදකරු වී 1972 දී මරණ දඬුවමට ලක් වූ ව්‍යාපාරිකයෙකි.
ශාන්ත ජෝසප් විද්‍යාලයෙන් අධ්‍යාපනය අවසන් කළ සොයිසා 1974 දී කීර්තිමත් කරාටේ උපදේශක ඩී.ඒ වෙල්ගම මහතා යටතේ සටන් කලාව හැදෑරීමට පටන් ගත්තේය.
තම ක්ෂේත්‍රයේ සාර්ථක චරිතයක් වූ සොයිසා 1998 දී තම සිරුරට උළු 525ක් කඩා තම පළමු ගිනස් වාර්තාව තැබීය. 2009 අගෝස්තු 23 දින ඔහු කොන්ක්‍රීට් කුට්ටි 12 ක් හිසෙන් එක පහරකින් කඩා ගිනස් ලෝක වාර්තාවක් තැබීය, මීට පෙර වාර්තාව තබා තිබුණේ 2008 වසරේදී කොන්ක්‍රීට් කුට්ටි 7ක් බිඳ දැමූ නෝර්වීජියානු ජාතික නාර්ව් ලාරෙට් විසිනි.


== ඝාතනය ==
2015 ඔක්‌තෝබර් 24 වැනිදා අනුරාධපුර කඩපනහ ප්‍රදේශයේ පිහිටි සොයිසාගේම රාත්‍රී සමාජ ශාලාවේදී වසන්ත සොයිසා ඇතුළු සේවකයන් තිදෙනකුට 25 දෙනකුගෙන් පමණ යුත් පිරිසක් විසින් පහර දෙන ලදී. බරපතළ තුවාල ලැබූ ඔහු රෝහල් ගත කළද එදිනම මිය ගියේය. ඔහු 57 හැවිරිදි වියේ පසුවිය.


== යොමු කිරීම් ==