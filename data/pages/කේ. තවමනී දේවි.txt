කේ. තවමනී දේවි යනු ලාංකික සම්භවයක් සහිත, 1940 යුග වලදී ඉන්දියානු දෙමළ සිනමාව තුල රංගනයේ යෙදුනු නිළියකි. ශ්‍රී ලංකාවේ යාපනය හි, ධනවත් පවුලක උපන් තවමනී ගේ පියා අධිනීතීඥයෙකු විය. දෙමාපියන්ගේ මග පෙන්වීම යටතේ කුඩා කාලයේදීම තවමනී, ඉන්දියාවේ මැඩ්‍රාස් නුවරට සංක්‍රමණය වූවාය.
මදුරාසියේදී ඇය භරත නාට්‍යම් සහ කර්ණාටක සංගීතය හදාරමින්, ඉන්දියානු දෙමළ සිනමාවට ගීත ගායනයෙන් හා රංගනයෙන් දායක වූවාය. සිනමාව තුල ඇගේ විශිෂ්ඨ ගායනයක් ලෙස "සිංගලාතු කුයිල්" (කෝකිල ගීතය) හැඳින්වෙයි. 1947 තිරගත වූ එම්ජීආර් ගේ රාජකුමාරී චිත්‍රපටයේ ප්‍රධාන නිළිය වූවේද තවමනී යී. ඊට අමතරව ශකුන්තලා (1940), වන මෝහිනී, නාටිය රාණි, ක්‍රිෂ්ණ කුමාර් සහ භක්ත කාලතී යන දෙමළ චිත්‍රපටවලටද තවමනී දේවී දායක වී තිබේ.


== මූලාශ්‍ර ==