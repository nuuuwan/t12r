උතුරු ලන්ඩන මධ්‍යම මුස්ලිම් දේවස්ථානය ලෙසින්ද හැඳින්වෙන, ෆින්ස්බරි පාක් මුස්ලිම් දේවස්ථානය යනු, ෆින්ස්බරි පාක් නැවතුම් ස්ථානය අසල,  ආසනල් පාපන්දු සමාජයෙහි එමිරෙට්ස් ක්‍රිඩාංගණය සමීපයෙහි,  ඉස්ලිංටන්හී  ලන්ඩන පේරුවෙහි පිහිටි මහල්-5 කින් සමන්විත  මුස්ලිම් දේවස්ථානයකි.  එක්සත් රාජධානියෙහි පුණ්‍යාතනයක් ලෙසින් ෆින්ස්බරි පාක් මුස්ලිම් දේවස්ථානය ලියාපදිංචිව ඇති අතර, ඉස්ලිංටන්හී සහ අවට උතුරු ලන්ඩන පේරුවන්හී දේශීය ප්‍රජාව වෙත සේවය සපයයි. 
අන්තගාමී දේශකයෙක්වූ අබු හම්සා අල්-මස්රි 1997 වසරෙහිදී එහි ඉමාම්වරයා වීමත් සමගම මෙම මුස්ලිම් දේවස්ථානය වෙත අවධානය යොමු විය. ත්‍රස්ත-විරෝධී පොලීසිය විසින් එය වැටලීම හා සමගම 2003 වසරෙහිදී එහි භාරකරුවන් විසින් මෙම මුස්ලිම් දේවස්ථානය වසා දැමුණු අතර , නව නායකත්වයක් යටතේ 2005 වසරෙහිදී එය යළි-විවෘත කෙරිණි. මෙතැන් සිට, මෙම මුස්ලිම් දේවස්ථානය විසින් එහි අන්තවාදී   අතීතය  අවඥාවට ලක් කරමින්, දේශීය ප්‍රජාව සමග සමීපයෙන් කටයුතු කරමින් අනෙකුත් ලබ්ධීන් සමග සංවාදයක් ඇරඹීමට සමත් විය. මුස්ලිම් දේවස්ථානයෙහි මෙම  විපරිමාණය පුළුල් ප්‍රශංසාවට ලක් විය.  2017 ජූනි මාසයෙහිදී, වාහනයක්-ගැටීමට සැලැස්වීමෙන් දියත් කල ප්‍රහාරයක් මුස්ලිම් දේවස්ථානය අසල සිදු කෙරිණි.