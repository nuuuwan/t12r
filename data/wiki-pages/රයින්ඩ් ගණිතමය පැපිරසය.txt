රයින්ඩ් ගණිතමය පැපිරසය (RMP; පැපිරසය බ්‍රිතාන්‍ය කෞතුකාගාරය 10057, සහ  pBM 10058 ලෙසද දැක්වෙන), ඊජිප්තියානු ගණිතය පිළිබඳ හොඳම නිදසුන දක්වයි. 1858 වසරෙහිදී ඊජිප්තුවෙහි ලුක්සෝර්හිදී පැපිරසය මිලදී ගත්  ස්කොට් ජාතික පුරාතත්ත්වවේදියෙක් වූ ඇලෙක්සැන්ඩර් හෙන්රි රයින්ඩ් අනුව යමින් එය නම් කර ඇත; රැම්සීසියම් තුල හෝ එය අසබඩ හෝ නීතිවිරෝධී ලෙසින් සිදු කල කැණීම් වලදී එය හමු වී ඇති බවට අනුමාන කෙරෙයි. ක්‍රිපූ 1650 පමණ කාලයකට එය අයත් බව නිර්ණය කර ඇත. පැපිරස් අතුරින් බොහෝමයක් දැනට තැන්පත් කර ඇති බ්‍රිතාන්‍ය කෞතුකාගාරය විසින් 1865 වසරෙහිදී එය අත්පත් කර ගන්නා ලද්දේ හෙන්රි රයින්ඩ් වෙත අයත්ව තිබූ    ඊජිප්තියානු ගණිතමය හම් පොතනුවද  හා සමගය; නිව්යෝර්ක්හී බෲක්ලන්ඩ් කෞතුකාගාරය තුල කුඩා කැබලි කිහිපයක් තැන්පත් කර ඇති අතර   18 සෙමී දිගැති මධ්‍ය කොටසක් දක්නට නොමැත. මොස්කව් ගණිතමය පැපිරසය හා සමගින් සැලකූ විට, ප්‍රචලිත ගණිතමය පැපිරස් දෙක අතුරින් එය එකක් ලෙසින් දැක්විය හැකිය. මොස්කව් ගණිතමය පැපිරසයට වඩා  රයින්ඩ් පැපිරසය  විශාල වන අතර, මොස්කව් පැපිරසය වඩාත් පැරණිය. 


== ආශ්‍රිත ==