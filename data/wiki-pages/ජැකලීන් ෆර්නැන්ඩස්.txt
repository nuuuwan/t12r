ඇලඩින් චිත්‍රපටයේ ප්‍රධාන නිළියයි.මිස් ශ්‍රී ලංකා ලෙස ද තේරී පත්වී ඇත.
ජැක්ලින් ෆර්නැන්ඩස් ( උපත 1985 අගෝස්තු 11 )   2006  වසරේ ශ්‍රී ලංකා විශ්ව රූ රැජින බවට පත් වූවාය. වෘත්තීයව ඇය නිරෑපිකාවකි. බොහෝ දෙනෙක් ඇයව හඳුනා ගත්තේ ඇගේ  බොලිවුඩ් ආගමනය නිසායි.
ශ්‍රී ලාංකික පියෙකුට හා මැලේසියානු ජාතික මවකට දාව ඇය කොළඹ දී උපත ලැබුවාය. නමුත් ඇය හැදී වැඩෙන්නේ  බහරේන් තුලයි. 2009 දී ඉන්දියානු චිත්‍රපටයක් වූ ඇලඩින් හා 2010 තිරගත වූ ජානේ කහාන් සේ ආයා හේ චිත්‍රපට වල ඇය රංගනයේ යෙදුනාය. එම චිත්‍රපට දෙකම සාමාන්‍ය ජනප්‍රියත්වයකට පමණක් ලක් විය. නමුත් 2011 දී මර්ඩර් 2 චිත්‍රපටයේ ඇය ඉදිරිපත් කල විශිෂ්ඨ රංගනය නිසා, බොලිවුඩය තුල ඇය විශේෂ කතා බහකට ලක් වූවාය. ඉන්පසුව 2012 දී තිරගත වූ හවුස් ෆුල් 2 චිත්‍රපටයේ සහ 2013 දී තිරගත වූ රේස් 2 චිත්‍රපටයේද ප්‍රධාන නිලිය ලෙස රඟ පාමින් ඇය බොලිවුඩ් සිනමාවේ අනෙකුත් සමකාලීන නිලියන් සමග කරට කර සිටිය හැකි ඉඩ ප්‍රස්ථාවක් තනා ගත්තාය. මීට අමතරව සමාජ ක්‍රියාකාරිනියක ලෙසත් සන්නාම තානාපතිනියක් ලෙසත් ඇය ක්‍රියා කරයි.


== මුල් අවධිය ==

1985 ්ගෝස්තු 11 උපන් ජැක්ලින්, මැලේසියානු මවකගේ හා ශ්‍රී ලාංකික බර්ගර් පියෙකුගේ   දියණිය වූවාය. වයස අවුරැදු 3ක් වන විට ඇය සිය පවුල සමග බහරේනයට සංක්‍රමණය වූවාය. පසුව සිය අධ්‍යාපන කටයුතු හැදෑරීමට ඔස්ට්‍රේලියාව වෙත පැමිණි ඇය එ්වා හමාර කොට පසුව නැවතත් ශ්‍රී ලංකාවට පැමිණ නිරූපිකාවක් හා රූපවාහිනී විශේෂාංග ඉදිරිපත් කරන්නියක් ලෙස කටයුතු කලාය.


== වෘත්තීය ගමන ==


=== 2006-10: සිනමාවට පිවිසීම ===

2006 මාර්තුවේ, ඇය ශ්‍රී ලංකා විශ්ව රූ රැජින කිරුළ දිනා ගත්තාය. එම වසරේම ලොස් අැන්ජලිස් හි පැවැති විශ්ව රූ රැජින තරඟයේද ඇය ශ්‍රී ලංකාව නියෝජනය කලාය. පසුව 2007 වසරේදී භාතිය හා සන්තුෂ් ගේ සංගීත විඩියෝවක් සඳහාද ඇය පෙනී සිටියාය.
එතැන් පටන් ඇයට ඉන්දියාවට ගොස් නිරූපණය සම්බන්ධව හැදෑරීමට අවස්ථා හිමි වූ අතර එහිදී ඉන්දියානු බොලිවුඩ් සිනමාවටද එකතු වීමට ඇයට හැකිවිය. ශ්‍රී ලංකාවේ විකාශය වූ "ලංකා බිස්නස් රිපෝට්" නම් ව්‍යාපාරික වැඩසටහන මෙහෙයවීමටද දායක වූ ඇය "ඩේලි මිරර්" පුවත්පතටද සිය ලිපි එක්කලාය.
ජැක්ලින් ගේ පලමු බොලිවුඩ් චිත්‍රපටය වූවේ 2009 තිර ගත වූ ඇලඩින් චිත්‍රපටයයි. එහි ප්‍රධාන පිරිමි චරිතයට රිතේෂ් දේශ්මුක් පණ පොවන ලදී. ඇය එහි ඩිස්නි කුමාරිකාවක් වූ ජැස්මින් යන චරිතයක් නිරූපණය කලාය. ඇලඩින් චිත්‍රපටයේ රංගනය වෙනුවෙන් ඇයට විවිධාකාර ප්‍රතිචාර හිමිවිය. එන්ඩීටීවී රූපවාහිනිය සමග එක්වූ අනුපම චොප්රා ජැක්ලින් ඇලඩින් හි කෝඩුකාර තරුණියක් බව කියා සිටියේය. නමුත් ඊට විරුද්ධ අදහස් පල කල පිරිස් පවසා සිටියේ ජැක්ලින් සිය උත්සහය තුලින් ඇගේ බලාපොරොත්තු ඉටු කර ගනු ඇති බවයි."  2010 දී ජැක්ලින්, රිතේෂ් දෙශ්මුක් සමග ජානේ කහාන් සේ ආයා හේ චිත්‍රපටයේ පෙනී සිටියාය. ඒ වෙනුවෙන්ද ඇයට විවිධ ප්‍රතිචාර හිමි විය. 
2010 දී තිරගත වූ සජිඩ් ඛාන්ගේ  හවුස් ෆුල් චිත්‍රපටයේද ගීතයක් වෙනුවෙන් ද ජැක්ලින් සිය දායකත්වය ලබා දුන්නාය.


=== 2011 සිට වර්ථමානය දක්වා ===
2011 දී ජැක්ලින් , මහේෂ් බට් ගේ මර්ඩර් 2 චිත්‍රපටයේ පෙනී සිටියාය. එහි ප්‍රධාන නළුවා වූ ඉම්රාන් හෂ්මි සමග ඇය කල සරාගී රංගනය බොහෝ දෙනා අතර පැසසුමට ලක් විය. බොලිවුඩ් සිනමාව තුල ජැක්ලින්ගේ ගමන් මග තවත් පැහැදිලි කරමින් මර්ඩර් 2 චිත්‍රපටය බ්‍ලොක් බස්ටර් තත්වයද ඉක්මවා ආදායම් ලැබීය. මර්ඩර් 2 පිළිබඳව අදහස් දැක්වූ බොහෝ දෙනා ජැක්ලින්ගේ රංගන විලාශය අගය කරමින් කතා කිරීමට අමතක නොකලහ." මර්ඩර් 2 නිකුත් වීමෙන් පසුව, එය ලැබූ සාර්ථකත්වය නිසා තවත් දැවැන්ත චිත්‍රපට සඳහා එක් වන ලෙස ජැක්ලින් හට ආරාධනා ලැබිණ. නමුත් විවිධ හේතු නිසා ඇය චරිත කීපයක් ප්‍රතික්ෂේප කරන ලදී. සරාගී චරිත වීම හේතුවෙන් රාස් 3 හා සන්ජීර් යන චිත්‍රපට ඇය ප්‍රත්ක්ෂේප කල චිත්‍රපට අතර වෙයි. එසේම දින පිළිබඳව ඇතිවූ ගැටළුවක් හේතුවෙන් ක්‍රිෂ් 3 චිත්‍රපටයද ප්‍රතික්ෂේප කිරීමට ඇයට සිදු විය. 2011 දී ටයිම් ඔෆ් ඉන්ඩියා' සගරාව විසින් තේරෑ සරාගීම කාන්තාවන් 50 දෙනා අතුරින් #7 වන ස්ථානය ලෙස ජැක්ලින් හඳුන්වා දී තිබිණි.

2012 දී ජැක්ලින් හවුස් ෆුල් 2 චිත්‍රපටයේ  අක්ෂේ කුමාර්, අසින් සහ රිෂි කපූර් සමග රංගනයේ යෙදුනාය. හවුස් ෆුල් 2 චිත්‍රපටය දල වශයෙන් ඉන්දියා රුපියල් කෝටි 186 ක ලොව පුරා ආදායම් ලැබීය. එලෙසම එහි රංගනය වෙනුවෙන්ද යහපත් ප්‍රතිචාර ඇයට හිමි විය." 
2012 දී ටයිම් ඔෆ් ඉන්ඩියා' සගරාව විසින් තේරූ සරාගීම කාන්තාවන් 50 දෙනා අතුරින් #8 වන ස්ථානය දිනා ගැනීමට ජැක්ලින් සමත් වූවාය.
2013 දී තිරගත වූ රේස් 2 චිත්‍රපටයේදී ජැක්ලින් සයිෆ් අලි ඛාන්, දීපිකා පදුකොන්, අනිල් කපූර්, අමීෂා පටෙල් හා ජෝන් ඒබ්‍රහම් සමග රඟපෑවාය. ඇය විසින් එහි චරිතය හඳුන්වනු ලැබුවේ "වඩාත් දුෂ්ඨ" චරිතයක් ලෙසයි. හොලිවුඩ වාර්ථාකාරිනියක් වූ Lisa Tsering විසින්  ශ්‍රී ලංකා රූ රැජින ජැක්ලින් බොලිවුඩය තුල සිය හැකියා දක්වන බව කියා සිටියාය.
රේස් 2 චිත්‍රපටයද බොක්ස් ඔෆිස් වාර්ථා තබමින් තිරගත විය.
2013 ජුලි වලදී නිකුත් වූ ප්‍රබූ දේවා ගේ රාමයියා වස්ථා වයියා හී ගීතයකට ජැක්ලින් පෙනී සිටියාය.


== මාධ්‍ය තුල ==

චිත්‍රපට රංගනයට අමතරව ජැක්ලින් සුභසාදන සංවිධාන සමගද එක්ව කටයුතු කරයි.
ජැක්ලින් ඇගේ පලමු වෙළඳ දැන්වීම රිතික් රෝෂන් සමග  සෝනි එරික්සන් වෙනුවෙන් සිදු කලාය. පසුව රන්බීර් කපූර් හා සංජේ දත් සමග පෙප්සි දැන්වීමක පෙනී සිටියාය. අමීර් ඛාන් සමග Titan Watches වෙළෙඳ දැන්වීමක ද ජැක්ලින් පෙනී සිටියාය. ශ්‍රී ලංකාව තුල නෙස්ලේ හි නාමයක් වන මැගී දැන්වීමකට හා ලක්ස් දැන්වීමකටද ජැක්ලින් රැඟුවාය.
ඉන්දියානු සඟරා කීපයකම මුල් පිටු සඳහා පෙනී සිටීමට ද ජැක්ලින්ට අවස්ථාව හිමි විය. Vogue (2010 ජුනි), FHM (2013 ජනවාරි), Maxim (2011 ජුනි), Cosmopolitan (2013 මාර්තු සහ 2012 අප්‍රියෙල්), Grazia (2012 පෙබරවාරි), Elle (2012 සැප්තැම්බර්), Verve (2012 මාර්තු),
Harper's Bazaar (2012 මැයි), Women's Health (2012 මැයි), L'Officiel (2012 දෙසැම්බර්) and Femina (2010 ජුලි).


== චිත්‍රපට ==


== සම්මාන ==
ෆර්නැන්ඩස් ප්‍රධාන වශයෙන් ඇයගේ සිනමා කෘති සඳහා සම්මාන රාශියක් දිනා ගෙන ඇත. හවුස්ෆුල් 2, ඉට්ස් සෙඣුඑල් ,හවුස්ෆුල් 3, මර්ඩර් 2, සහ රේස් 3. 


== විශේෂ ==


== ආශ්‍රිත ==


== භාහිර සබැදි ==

Jacqueline Fernandes සඳහා IMDb හි ඇති තොරතුරු