එක්සත් ජාතීන්ගේ ආරක්ෂක මණ්ඩල යෝජනාව 2334 2016 දෙසැම්බර් 23 දිනදී සම්මත කරගන්නා ලදි. එය අදාළ වූයේ "නැගෙනහිර ජෙරුසලෙම ඇතුළු  1967 වසරෙහි සිට අධිවාසිත පලස්තීන භූමිප්‍රදේශ තුල"  ඊශ්‍රායෙල ජනාවාසකරණය පිළිබඳව වෙයි. යෝජනාව පවසන්නේ ඊශ්‍රායෙලයෙහි ජනාවාසකරණ ක්‍රියාවලිය වෙතින් ජාත්‍යන්තර නීතිය "අතිශයින් නින්දිත ලෙසින් උල්ලංඝනය කිරීමක්" සිදුවන අතර  ඒ සඳහා "කිසිදු නෛතික වලංගුතාවයක් නොමැති බවයි". එය තදින් ඉල්ලා සිටින්නේ ඊශ්‍රායෙලය එවන් ක්‍රියාකාරිකම් නැවැත්විය යුතු බවත්  අධිවාසිත බලවතෙකු  ලෙසින් සතරවන ජිනීවා ප්‍රතිඥාව යටතේ එහි බැඳීම්  ඉටු කරන ලෙසත්ය.
2009 වසරෙන් පසු ඊශ්‍රායෙලය සහ පලස්තීන බලප්‍රදේශ පිළිබඳ සම්ම්තවූ පළමුවන එක්සත් ජාතීන්ගේ ආරක්ෂක මණ්ඩල යෝජනාව එය වූ අතර , 1980 වසරෙහි යෝජනාව 465 ට පසුව මෙතරම් විශේෂත්වයකින් ඊශ්‍රායෙල ජනාවාස පිළිබඳ ගැටළුව ආමන්ත්‍රණය කල පළමුවැන්න විය.