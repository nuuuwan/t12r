සල්මාන් බින් අබ්දුල්අසීස් අල් සවුද් (අරාබි: سلمان بن  عبد العزيز آل سعود‎‎, Salmān ibn ‘Abd al-‘Azīz Āl Sa‘ūd; උපත 31 දෙසැම්බර් 1935) යනු, සවුදි අරාබියාවෙහි රජ, ශුද්ධවූ මුස්ලිම් දේවස්ථාන දෙකෙහි භාරකරු, සහ සවුද් රජ පෙළපතෙහි ප්‍රධානියා වෙයි. 
රියාද් හී නියෝජ්‍ය ආණ්ඩුකාරවරයා ලෙසින් සහ ඉන්පසුව ආණ්ඩුකාරවරයා ලෙසින් 1963 වසරෙහි සිට 2011 දක්වා වසර 48 ක් ඔහු සේවය කළේය. ඉන්පසුව, ආරක්ෂක අමාත්‍යවරයා ලෙසින් ඔහු පත් කෙරිණි. ඔහුගේ සොහොයුරු නායිෆ් බින් අබ්දුල්අසීස් අල් සවුද් ගේ මරණයෙන් පසුව, 2012 වසරෙහිදී  ඔටුන්න හිමි කුමාරයා ලෙසින්ද ඔහු නම් කෙරිණි. ඔහුගේ අර්ධ-සහෝදර, අබ්දුල්ලා රජුගේ මරණයෙන් පසුව, 2015 ජනවාරි 23 දිනදී සවුදි අරාබියාවෙහි නව රජු ලෙසින් සල්මාන් ඔටුනු පැළඳීය. ඔහුගේ පාලනාධිකාරී කාලය තුල දැනට සිදුවූ අතිමහත් සංගණ්‍ය සිදුවීම් අතර යේමන සිවිල් යුද්ධයට සවුදි අරාබියාවෙහි හමුදාමය මැදිහත්වීම, හජ් වන්දනාව තුලදී සිදුවූ 2015 මිනා තෙරපුම, සහ 2016 ජනවාරි 2 දිනදී නිමර් අල්-නිමර් සහ  පාලන තන්ත්‍රයට විරුද්ධවාදීන් තවත් 46 දෙනෙකු වෙත   මරණ දණ්ඩනය පැමිණවීම වෙති.