බාර්ක්ලේ ගෝර්ඩන් "බඩී" රීඩ් (උපත 4 නොවැම්බර් 1940) යනු, 1960 ගණන් වලදී,  ලංකාව වෙනුවෙන් පළමු-පෙල ක්‍රිකට්  ක්‍රීඩා කල, හිටපු ක්‍රිකට් ක්‍රීඩකයෙකි.
බඩී රීඩ් උගත් ශාස්ත්‍රාලයන් වූයේ,  ශාන්ත තෝමස් විද්‍යාලය, ගල්කිස්ස සහ, ඔහු වෛද්‍ය විද්‍යාව හැදෑරූ කොළඹ විශ්වවිද්‍යාලය වෙති. ලංකාවේ ක්‍රිකට් පාලක මණ්ඩල සභාපතිගේ XI වෙනුවෙන්, 1964 මාර්තු මාසයේදී,   ඔහු විසින් සිය පළමු-පෙල මංගලාවතරණය සිදු කලේ, මදුරාසි කණ්ඩායමට එරෙහිව ගෝපාලන් කුසලාන තරගයකදී වන අතර, තෙවන ස්ථානයේ පිතිකරණයේ යෙදෙමින් ලකුණු 46 (ඉනිමෙහි වැඩිම ලකුණු සංඛ්‍යාව) සහ ලකුණු 22 රැස් කරමින් කඩුළු-සයක ජයග්‍රහණයකට දායකත්වය සැපයීය. 
ඊළඟ සය වසර තුලදී ලංකාව වෙනුවෙන් තරග බොහෝමයක ඔහු තරග කල අතර, සාමාන්‍යයෙන් පිතිකරණය ආරම්භ කල අතර විටන් විට පා-බිඳුම් පන්දු යැවීය. එම්සීසී සමාජයට එරෙහිව 1968-69 දී ලංකා කණ්ඩායම ඔහු විසින් මෙහෙයවන ලද අතර, ඔහුගේ වැඩිම ලකුණු සංඛ්‍යාව වන, නොදැවී ලකුණු 50, දෙවන ඉනිමේදී රැස් කලේය.  මින් පෙර තරග වාරයෙහිදී, ඔහුගේ හොඳම පන්දු වැවීම් සටහන වූ, ලකුණු 19 ලබාදී කඩුළු 4 දවා ගැනීම වාර්තා කලේ, ලංකා ගමනාගමන මණ්ඩලය වෙනුවෙන්,   මොයින්-අඩ්-ඩවුලා ගෝල්ඩ් කප් තරගාවලියෙහි ක්‍රීඩා කරමිනි.   
ඔහු සහ ඔහුගේ බිරිය හා දුව, ඕස්ට්‍රේලියාවට සංක්‍රමණය වූ අතර, එහිදී ඔහු දිගටම වෛද්‍ය වෘත්තියෙහි නියැලිණි. ටේබල් ටෙනිස් ක්‍රීඩාවෙහිදීද ඔහු ලංකාව සහ ඕස්ට්‍රේලියාව නියෝජනය කර ඇත.   


== ආශ්‍රිත ==