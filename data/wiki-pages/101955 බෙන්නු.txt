101955 බෙන්නු (යාවකාලීන නිල නාමය 1999 RQ36) යනු, 1999 සැප්තැම්බර් 11 දිනදී ලීනියර් ව්‍යපෘතිය විසින් සොයා ගන්නා ලද ඇපලෝ සමූහයට අයත්  අංගාරමය ක්ෂුද්‍ර ග්‍රහලෝකයකි. එය  විභව්‍ය ලෙසින් අන්තරායකර වස්තුවක්  ලෙසින් සෙන්ට්‍රි අන්තරාය වගුව තුල ලැයිස්තුගත කොට ඇති අතර පැලෑර්මෝ තාක්ෂණික ඝට්ටන අන්තරාය පරිමාණය තුල දෙවන-උච්චතම සමුච්චිත ප‍්‍රමාණනය දරයි. 2175 වසර සහ 2199 වසර අතරතුර කාලය තුලදී පෘථිවිය හා ගැටීමට එය වෙත 1 ට 2,700 ප්‍රමාණයක සම්භාවතාවයක් පවතියි. සූර්යයා, මැවීම සහ යළි-උපත පිළිබඳව පුරාතන ඊජිප්තියානු මිථ්‍යා පක්ෂියා වූ බෙන්නු අනුව යමින් එය නම් කර ඇත.
101955 බෙන්නු වෙත 490 m (1,610 ft; 0.30 mi) ප්‍රමාණයක මධ්‍යන්‍ය විෂ්කම්භයක් සතුවූ අතර  අරිසිබෝ නිරීක්ෂණාගාරයෙහි ග්‍රහලෝක රේඩාරය සහ ගෝල්ඩ්ස්ටෝන්  අත්‍යන්ත අභ්‍යාවකාශ ජාලය විසින් පුළුල් ලෙසින් නිරීක්ෂණය කර ඇත.
ඔසයිරිස්-රෙක්ස් මෙහෙවරෙහි ඉලක්කය වන්නේ බෙන්නු වන අතර තවදුරටත් අධ්‍යයනය සඳහා 2023 වසරෙහිදී පෘථිවිය වෙත එහි නියැදි ප්‍රත්‍යාගමනය කිරීම මෙහෙවරෙහි අභිලාෂය වෙයි.   වසර දෙකක දිගු ප්‍රයාණයකින් අනුතුරුව 2018 දෙසැම්බර් 3 දිනදී  ඔසයිරස්-රෙක්ස් අභ්‍යාවකාශ යනය බෙන්නු වෙත ලඟාවිය.  ක්ෂුද්‍ර ග්‍රහලෝකය වටා කක්ෂගතවූ එය විසින් බෙන්නුගේ පෘෂ්ඨයෙහි විස්තර ප්‍රමාණනය කල අතර විභවීය නියැදි රැස්කිරීම් අඩවි අන්වේෂණය කෙරිණි. කක්ෂ විශ්ලේෂණය වෙතින් බෙන්නුගේ ස්කන්ධය සහ  එහි ව්‍යාප්තිය ගණනය කිරීම හැකිවිය. 
2019 ජූනි 18 දිනදී, නාසා ආයතනය විසින් නිවේදනය කෙරුණේ ඔසයිරිස්-රෙක්ස් අභ්‍යාවකාශ යානය විසින් බෙන්නුගේ පෘෂ්ඨය වෙත තවදුරටත් ලඟාවීමට හැකිවූ අතර 600 මීටර (2,000 ft) ප්‍රමාණයක දුරක සිට රූපයක් ලබාගැනීමට හැකිවූ බවයි.
නියැදියක් එකතු කර ගැනීමෙහි අභිලාෂය සහිතව දිග හැරිය හැකි හස්තයක් උපකාරයෙන් බෙන්නු වෙත සාර්ථක ලෙසින ගොඩ බැසීමට  2020 ඔක්තොම්බර් 20 දිනදී ඔසයිරිස්-රෙක්ස් හට හැකිවිය.


== සොයාගැනීම සහ නිරික්ෂණය ==

1999 සැප්තැම්බර් 11 දිනදී ලින්කන් සමීප-පෘථිවි ක්ෂුද්‍ර ග්‍රහලෝක පර්යේෂණය (ලීනියර්) විසින් සිදු කල පෘථිවි-සමීප ක්ෂුද්‍ර ග්‍රහලෝක සමීක්ෂණයක් අතරතුර බෙන්නු සොයාගන්නා ලදි. යාවකාලීන නිල නාමය ලෙසින් 1999 RQ36 යන්න ක්ෂුද්‍ර ග්‍රහලෝකය වෙත ලබා දෙන ලද අතර,  පෘථිවි-සමීප ක්ෂුද්‍ර ග්‍රහලෝකයක් ලෙසින් වර්ගීකරණය කරන ලදි. 1999 සැප්තැම්බර් 23 දිනදී පෘථිවිය වෙත බෙන්නු සමීප ලෙස පැමිණි විට රේඩාර් රූප ගැනීම භාවිතයෙන් අරිසිබෝ නිරීක්ෂණාගාරය සහ ගෝල්ඩ්ස්ටෝන්  අත්‍යන්ත අභ්‍යාවකාශ ජාලය විසින් බෙන්නු සවිස්තර ලෙසින් නිරික්ෂණය කරන ලදි.


=== නම් තැබීම ===
2012 වසරෙහිදී ඇරිසෝනා විශ්වවිද්‍යාලයය, ද ප්ලැනටරි සොසයිටි, සහ ලීනියර් ව්‍යාපෘතිය විසින් පැවැත්වුනු "නේම් දැට් ඇස්ට්‍රොයිඩ්!"  තරගයට සහභාගී වූ ලොව පුරා රටවල් දුසිමකට පමණ අයත්  අට දහසකට වැඩි ශිෂ්‍ය තරගකරුවන්ගේ ඉදිරිපත් කිරීම් අතරින් බෙන්නු යන නම තෝරා ගන්නා ලදි. නෝර්ත් කැරොලිනා වෙතින් ඉදිරිපත්වූ  තෙවන ශ්‍රේණියෙහි ශිෂ්‍ය  මයිකල් පුසියෝ විසින් ඊජිප්තියානු මිථ්‍යාමත පක්ෂියෙක් වූ බෙන්නු ආශ්‍රයෙන් යෝජිත නම යෝජනා කරන ලදි. ටීඒජීඑස්ඒඑම් රොබෝ හස්තය දිගු කර ගත් ඔසයිරිස්-රෙක්ස් අභ්‍යාවකාශ යානය,  කොකෙකු ලෙසින්ද හැඳින්වෙන ඊජිප්තියානු දෙවියා ගේ හැඩරුව ගත් බවක් පුසියෝ දුටුවෙිය.
ක්ෂුද්‍ර ග්‍රහයාගේ සියළු ගුණාංග නම් කරනු ලබනු ඇත්තේ මිථ්‍යා කථාවන්හී එන පක්ෂීන් සහ පක්ෂීන් වැනි සතුන්ගේ නම් අනුව යමිනි.


== ආශ්‍රිත ==