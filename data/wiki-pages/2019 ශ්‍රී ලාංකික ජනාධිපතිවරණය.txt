2019 ශ්‍රී ලාංකික ජනාධිපතිවරණය යනු, 8වන ජනාධිපතිවරණය වන අතර, 2019 නොවැම්බර් 16 දිනදී පැවැත්විය. 2019 වන විට රටේ තනතුරුධාරී ජනාධිපති මෛත්‍රීපාල සිරිසේන මහතාගේ ධූර කාලය, 2020 ජනවාරි 9 දිනදී ඉකුත් වීමට තිබුණි. ධූරය දරන ජනාධිපතිවරයා, අග්‍රාමාත්‍යවරයා හෝ විපක්ෂ නායක වරයා හෝ ජනාධිපති ධූරය සඳහා තරග නොවැදෙමින් පැවැත්වෙන ශ්‍රී ලංකාවෙහි පළමුවන ජනාධිපතිවරණය මෙය වෙයි.මෙම මැතිවරණයේදි අමිත් වීරසිංහයන්ගේ මතවාදය 2019 ජනාධිපතිවරණයට බොහොසේ පල පෑ බව මැතිවරණ විශේෂඥ මතයයි.නමුත් 2019 පත් වු ජනාධිපතිවරයා හා ආණ්ඩුවද අමිත් වීරසිංහන්ගේ  අන්තතර්ජාල තහනම දිර්ඝ කොට ලැබිය. පසුුව අමිත් වීරසිංහයන් විසින් තමන්ගේ පාර්ලිමේන්තු මැතිවරණ ප්‍රථිපල විකෘති කිරිම පිටුපසද 2019 පත් වූ ජනාධිපති ප්‍රමුඛ ආණ්ඩුව සිටින බවට නඩු මගට පවා ගියහ. එමෙන්ම තමන්ගේ මතවාදය 2019 රජය විසින් දේශපාලනය උදේසා භාවිතා කල බවටද චෝදනා නැගීයහ.  


== කාලානුරූපය ==
2018
26 ඔක්තොම්බර් – 16 දෙසැම්බර් 2018 - ජනාධිපතිවරණය පැවැත්වීමට නියමිතව තිබියදී, අග්‍රාමාත්‍ය ධූරය ඩැහැගැනුම සඳහා මහින්ද රාජපක්ෂ සහ ජනාධිපති මෛත්‍රීපාල සිරිසේන කුමන්ත්‍රණය හෙවත් 2018 ශ්‍රී ලංකාවෙහි ආණ්ඩුක්‍රම ව්‍යවස්ථාමය අර්බුදය.
2019
9 ජනවාරි- මෙම දිනයට පසු ඕනෑම දිනයක ජනාධිපතිවරණය කැඳවීමට ජනාධිපති මෛත්‍රීපාල සිරිසේන බලය ලබයි.
31 ජනවාරි- පක්ෂයෙහි අනුරාධපුර දිස්ත්‍රික් සම්මේලනයෙහිදී, ශ්‍රී ලංකා නිදහස් පක්ෂයෙහි අපේක්ෂකයා ලෙසින් ජනාධිපති සිරිසේන ඒකමතිකව අනුමැතිය ලබයි. 
6 මාර්තු- තම එජ පුරවැසිභාවය අත්හිටුවීම සඳහා ගෝඨාභය රාජපක්ෂ විසින් එක්සත් ජනපද තානාපති කාර්යාලය හරහා අයැදුම්පතක් ඉදිරිපත් කරයි.
26 මාර්තු- ගෝඨාභය රාජපක්ෂ එක්සත් ජනපදය වෙත පෞද්ගලික සංචාරයක යෙදෙන අතර, එහිදී ඔහුගේ පුරවැසිභාවය අහෝසි කරන ලෙස ඉල්ලීම කඩිනම් කිරීමට ඔහු අපේක්ෂා කරයි.
7 අප්‍රේල්- මාධ්‍යවේදී ලසන්ත වික්‍රමතුංග ඝාතනය මෙන්ම  වධහිංසාවෙන් නොමැරී බේරුනු දෙමළ ජාතික රෝයි සාමදානම් වෙනුවෙන් ඔහුට විරුද්ධව ඇඑජ කැලිෆෝර්නියාවෙහි ගොනු කෙරුණු සිවිල් නඩු දෙකක් පිළිබඳ නොතීසි ඔහු එක්සත් ජනපදයෙහි සිටියදී ගෝඨාභය රාජපක්ෂ වෙත භාර දෙනු ලබයි .
12 අප්‍රේල්- ගෝඨාභය රාජපක්ෂ, එක්සත් ජනපදයෙහි සිට ශ්‍රී ලංකාවට යළි පැමිණෙයි.
21 අප්‍රේල්- 2019 ශ්‍රී ලංකා පාස්කු ඉරිදා බෝම්බ ප්‍රහාරය
27 අප්‍රේල්- ජනාධිපතිවරණය සඳහා තරග කරන බවට ගෝඨාභය රාජපක්ෂ ප්‍රකාශ කරයි.
11 අගෝස්තු- මහින්ද රාජපක්ෂ සහ ඔහුගේ ශ්‍රී ලංකා පොදුජන පක්ෂය විසින් එහි ජනාධිපතිවරණ අපේක්ෂකයා වනුයේ ගෝඨාභය රාජපක්ෂ බව නිල වශයෙන් ප්‍රකාශ කරයි.
12 අගෝස්තු - පක්ෂය විසින් නිල අපේක්ෂකයෙක් නම් කර නොමැති වුවද, එක්සත් ජාතික පක්ෂයෙහි සාමාජිකයන් කිහිප දෙනෙක් විසින් බදුල්ලෙහි රැළියක් සංවිධානය කරන ලද්දේ එජාප අපේක්ෂකයා ලෙසින් සජිත් ප්‍රේමදාස  ප්‍රවර්ධනය කරනු පිණිසය. සජිත් ප්‍රේමදාස පැහැදිලි ලෙසින් දක්වා සිටියේ ජනාධිපති ධූරය සඳහා ඔහු තරග වදින බවය. බදුල්ලෙහි සියළු එජාපෙ මන්ත්‍රීවරු එයට සහභාගි වූ අතර, හරිෂ , ඉරාන් , අජිත්, සුජීව, රංජිත්, රංජිත් අලුවිහාරේ, වසන්ත අලුවිහාරේ, චන්ද්‍රානි, බුද්ධික, හේෂා, අශෝක්, සහ තවත් මන්ත්‍රීහූ එයට සහභාගී වූහ.
18 අගෝස්තු - ගාළු මුවදොර පිටියෙහි පැවැති රැළියකදී ජනතා විමුක්ති පෙරමුණෙහි නායක අනුර කුමාර දිසානායක ප්‍රකාශ කර සිටියේ අළුතින් තැනුනු දේශපාලන සන්ධානයක් වන "ජාතික ජන බලවේගය" පක්ෂයෙහි ජනාධිපති අපේක්ෂකයා ලෙසින් ඉදිරිපත් වන බවයි.
23 අගෝස්තු- එජාප අපේක්ෂකයා ලෙසින් සජිත් වෙත සහයෝගය පල කිරීම‌ට, මහා රැළියක් මංගල සමරවීර විසින් මාතරදී සංවිධානය කරන ලදි.
5 සැප්තැම්බර්- අකිල  හැර අනෙකුත් සියළු කුරුණෑගල එජාප මන්ත්‍රීවරු විසින් එජාප අපේක්ෂකයා ලෙසින් සජිත් වෙත සහාය පල කිරීමට මහා රැළියක් කුරුණෑගල පැවැත්විණි.
5 සැප්තැම්බර්- ශ්‍රී ලංකා නිදහස් පක්ෂය විසින් මැතිවරණ කොමිසම වෙත දන්වා සිටියේ ඉදිරියෙහිදී පැවැත්වෙන ජනාධිපතිවරණය  සඳහා තම පක්ෂය විසින් අපේක්ෂකයෙක් ඉදිරිපත් කරන බවයි 
6 සැප්තැම්බර්- අග්‍රාමාත්‍යවරයා සහ එක්සත් ජාතික පක්ෂයෙහි නායක, රනිල් වික්‍රමසිංහ විසින්, තම පක්ෂයෙහි ජනාධිපති අපේක්ෂකයා ලෙසින් ඉදිරිපත් වීමට අපේක්ෂාව ප්‍රකාශ කර සිටි බවට වාර්තා විය.

15 සැප්තැම්බර්- ඕනෑම වේලාවක ජනාධිපතිවරණය කැඳවීමට ජාතික මැතිවරණ කොමිසම බලය ලබයි 
18 සැප්තැම්බර්-ශ්‍රී ලංකා මැතිවරණ කොමිසමෙහි උපදෙස් පරිදී ශ්‍රී ලංකා රජයේ මුද්‍රණාල දෙපාර්තමේන්තුව විසින් අතිවිශේෂ ගැසට් පත්‍ර අංක 2141/25 මුද්‍රණය කරමින් නියම කර සිටියේ 2019 ඔක්තොම්බර් 7 දින නාමයෝජනා බාර ගන්නා දිනය බවත්, නොවැම්බර් 16 දින මැතිවරණ දිනය බවත්ය.
24 සැප්තැම්බර් 2019 - එක්සත් ජාතික පෙරමුණෙහි ජනාධිපතිවරණ අපේක්ෂක ලෙසින්  එජාප නියෝජ්‍ය නායක අමාත්‍ය සජිත් ප්‍රේමදාස නම් කිරීමට අග්‍රාමාත්‍ය රනිල් වික්‍රමසිංහ එකඟ වුවද එය පක්ෂයෙහි කෘත්‍යාධිකාරී මණ්ඩලයෙන් අනුමත විය යුතුව තිබුණි.
26 සැප්තැම්බර් 2019 - පක්ෂයෙහි නීතිය අනුව එහි අපේක්ෂකයා තෝරා ගැනීමට එහි කෘත්‍යාධිකාරී මණ්ඩලය සිරිකොතෙහි රැස්විය යුතු බවට එක්සත් ජාතික පක්ෂය විසින් නියමිත කර තිබුණි.
26 සැප්තැම්බර් 2019 - එක්සත් ජාතික පක්ෂයෙහි කෘත්‍යාධිකාරී මණ්ඩලය විසින් සජිත් ප්‍රේමදාස ජනාධිපතිවරණ අපේක්ෂකයා ලෙසින් ඒකමතිකව තීරණය කරන ලදි.
29 සැප්තැම්බර් 2019 - ශ්‍රී ලංකාවෙහි හිටපු යුද්ධ හමුදාපති මහේෂ් සේනානායක ප්‍රකාශ කර සිටියේ, දිවයින පුරා සිවිල් සංවිධාන එකමුතුවක් වන  දේශපාලන නොවන ජාතික ජනතා පක්ෂය, යටතේ ජනාධිපති ධූරය සඳහා තරග කරන බවයි.
30 සැප්තැම්බර් -අභියාචනා අධිකරණය විසින් තීරණය කලේ, හිටපු ආරක්ෂක ලේකම් ගෝඨාභය රාජපක්ෂ ශ්‍රී ලංකාවෙහි පුරවැසියෙක් ලෙස පිළිගැනීම‌ අභියෝග කරමින් ගොනු කර තිබූ පෙත්සම ඔක්තොම්බර් 2 දින විභාගයට ගන්නා බවටයි.
1 ඔක්තොම්බර්- වෛද්‍ය කටයුත්තක් සම්බන්ධයෙන් ඔක්තොම්බර් 9 සිට 12 දක්වා සිංගප්පූරුව බලා යාමට ගෝඨාභය රාජපක්ෂ අධිකරණයෙහි අවසරය පතයි.
2 ඔක්තොම්බර්- හිටපු ආරක්ෂක ලේකම් ගෝඨාභය රාජපක්ෂ ශ්‍රී ලංකාවෙහි පුරවැසියෙක් ලෙස පිළිගැනීම‌ අභියෝග කරමින් ගොනු කර තිබූ පෙත්සම විභාග කිරීම අභියාචනා අධිකරණයෙහි විනිසුරු-තිදෙනෙක් විසින් සමන්විත මඩුල්ලක් විසින් අරඹයි.
3 ඔක්තොම්බර්- එක්සත් ජාතික පක්ෂය එහි ජාතික සම්මේලනය සුගතදාස ගෘහස්ත ක්‍රීඩාංගණයෙහිදී  පැවැත්වූයේ සජිත් ප්‍රේමදාස අපේක්ෂකයා ලෙසින් නිල වශයෙන් මහජනයාට දැනුවත් කිරීම සඳහාය.
4 ඔක්තොම්බර්- ගෝඨාභය රාජපක්ෂ ට එරෙහිව නගා තිබූ චෝදනා නිෂ්ප්‍රභා කල අධිකරණය, ඉදිරියෙහිදී පැවැත්වෙන මැතිවරණයට තරග කිරීමට ඉඩ සලසන ලදි.
5 ඔක්තොම්බර්– ශ්‍රී ලංකා ඉතිහාසයෙහි පළමුවරට ජනාධිපති අපේක්ෂකයන් අතර වාද විවාදයක් පැවැත්වුණි. මෙම ඉසව්ව සඳහා, ගෝඨාභය රාජපක්ෂ හැර අනෙකුත් සියළුම ප්‍රධාන අපේක්ෂකයෝ සහභාගී වූහ.
7 ඔක්තොම්බර් - මීළඟ ජනාධිපති සඳහා නාමයෝජනා භාර ගැනීම 9.00 පෙ.ව. සිට 11.00 පෙ.ව දක්වා පැවැත්වෙන අතර අපේක්ෂකයෝ 33 දෙනෙක් නාමයෝජනා භාර දීමට නියමිතය.
9 ඔක්තොම්බර් - ශ්‍රී ලංකා නිදහස් පක්ෂය විසින්  ශ්‍රීලපොපෙ අපේක්ෂක ගෝඨාභය රාජපක්ෂ වෙත සහය ලබා දීමට ප්‍රතිඥා දෙයි.
15 ඔක්තොම්බර් -  ශ්‍රී ලංකා මුස්ලිම් කොංග්‍රසය විසින් සජිත් ප්‍රේමදාස වෙත සහාය ලබා දීමට ප්‍රතිඥා දෙයි
15 ඔක්තොම්බර් - දෙමළ ප්‍රගතශීලි පෙරමුණ විසින් සජිත් ප්‍රේමදාස වෙත සහාය ලබා දීමට ප්‍රතිඥා දෙයි.
18 ඔක්තොම්බර් - ලංකා කම්කරු කොංග්‍රසය විසින් ශ්‍රීලංපොපෙ අපේක්ෂක ගෝඨාභය රාජපක්ෂ වෙත සහාය දැක්වීමට ප්‍රතිඥා දෙයි.
18 ඔක්තොම්බර් - ජාතික හෙළ උරුමය විසින් ජාතික සම්මේලනය පැවැත්වූයේ සජිත් ප්‍රේමදාස වෙත සහාය දැක්වීම ප්‍රකාශ කිරීම සඳහය.
4 නොවැම්බර් - දෙමළ ජාතික සන්ධානය විසින් සජිත් ප්‍රේමදාස වෙත සහාය දැක්වීමට ප්‍රතිඥා දෙයි
5 නොවැම්බර් - ශ්‍රීලංනිප හිටපු ජනාධිපති සහ එස්. ඩබ්. ආර්. ඩී. බණ්ඩාරනායක මහතාගේ දියණිය, චන්ද්‍රිකා කුමාරතුංග විසින් සජිත් ප්‍රේමදාස වෙත සහාය ලබා දීමට ප්‍රතිඥා දෙයි. 
16 නොවැම්බර් - මීළඟ ජනාධිපති සඳහා මැතිවරණය 7.00 පෙ.ව. සිට 5.00 ප.ව. දක්වා පැවැත් විණි . 
17 නොවැම්බර් 2019 -  නව ජනාධිපති ලෙස ගෝඨාභය රාජපක්ෂ මහතා වැඩි ඡන්ද ලක්ෂ දහ හතරකට වැඩි සංඛ්‍යාවක් ලබා ගෙන තේරී පත් විය.
18 නොවැම්බර් 2019- නව ජනාධිපති ලෙස ගෝඨාභය රාජපක්ෂ මහතා අනුරාධපුර රුවන්වැලි සෑ රදුන් අභියස දිවුරුම් දුන්නේය. ගෝඨාභය රාජපක්ෂ


== මැතිවරණයට පෙර ==
2019 ජනාධිපතිවරණය නිමවීමෙන් පසුව, මැතිවරණ කිහිපයක් පැවැත්වීමට නියමිත බව පුරෝකථනය කෙරෙයි.


== ප්‍රතිඵල ==


=== ජාතික ===


== ආශ්‍රිත ==


== සටහන් ==