1949 දෙසැම්බර් 19 වන දින උපත ලද පැටිකිරිගේ සුනිල් ජයප්‍රීති එදිරිසිංහ නොහොත් සුනිල් එදිරිසිංහ ශ්‍රී ලංකාවේ අතිසාර්ථක සම්භාව්‍ය ඝනයේ	සංගීතඥයකු වේ. වර්ෂ 1983 දී සුනිල් එදිරිසිංහයන් ගායනය කරන ලද  "අධිෂ්ඨානය" හි "මායා මිරිගුව පිරුනු ලෝ තලේ"  ගීතය සදහා ජනාධිපති සම්මානයෙන් පිදුම් ලැබීමට ඔහු සමත් විය. 
ඔහුට "මංගල තෑග්ග" හි "තුරුලක හුරතල්" ගීතය හා "සහරාවේ සිහිනය" හි "වලාකුලක් ගෙන මුවා කරමු" ගීතය සඳහා 1988 දී නැවත ධාවනය ගායනය සඳහා ස්වර්ණ සංඛ සම්මානය පිරිනමන ලදී. 
1988 දී "සඳකඩපහන" හි "තිදස පුරේ" ගීතය සහ 2002 දී "පොරොන්දුව" හි "පොරොන්දුව" ගීතය සදහා නැවත ධාවනය ගායනය සඳහා වූ සරසවි සම්මානය දිනා ගැනීමට ඔහු සමත් විය.


== ජීවිතය හා වෘත්තීය ජීවිතය ==


=== ළමා අවධිය ===
පැටිකිරිගේ එදිරිසිංහ හා උස්හෙට්ටිගේ එලිසබෙත් පෙරේරා යුවලට දාව සත් දෙනෙකුගෙන් යුක්ත පවුලේ බඩපිස්සා ලෙස සුනිල් එදිරිසිංහයන් මෙලොව එලිය දකින අතර වරාගොඩ කැලණිය දක්වා වර්ධනය වී ඇති රබර් කර්මාන්ත වටපිටාවේ ළමා කාලය ගෙවී ගියේය.

එදිරිසිංහයන් 1995 දී ශ්‍රී ධර්මාලෝක විද්‍යාලයෙන් පාසල් අධ්‍යාපනය ආරම්භ කර 1968 දී සපුගස්කන්ද මහා විද්‍යාලයට මාරු වන අතර ඉන් අනතුරුව උසස් පෙල හැදෑරීම සදහා දෙල්ගොඩ කල්‍යාන ප්‍රදීපා පිරිවෙන තෝරාගන්නා ලදී.  


=== කලා දිවිය ===
1969 දී ඔහුගේ ද්වීතීක අධ්‍යාපනය නිම කිරීමෙන් පසුව, එදිරිසිංහයන් රජයේ මුද්‍රණ නීතිගත සංස්ථාව සඳහා වැඩ කිරීම ආරම්භ කළේය. 
ඔහු එම වසරේ ඔහුගේ සහෝදරයා වන සතිස්චන්ද්‍රයන් ගේ "මාතර ආච්චි" චිත්‍රපටිය සඳහා වික්ටර් රත්නායක මහතා විසින් තනු නිර්මාණය කරන ලද හා වොලී නානායක්කාර මහතා විසින් රචිත "සදකඩපහන" ගීතයෙන් තම සංගීත දිවිය ආරම්භ කළේය. 
එදිරිසිංහයන් තම සංගීත අද්‍යාපනය 1970 මුල් කාලයේදී විශාරද පී.වී.නන්දසිරි සංගීත ඇකඩමියෙන් හා, ඉන්දියාවේ ලක්නව් විශ්වවිද්‍යාලයෙන් හදාරන ලදී.1975 දී එදිරිසිංහයන් ඉන්දියාවේ සංගීතයමය කීර්තිමත් භාත්ඛණ්ඩේ ඇකඩමියෙන් පළමු පන්තියේ ගෞරව උපාධිය ලබාගැනීමට සමත් විය. ඒ වහාම ඔහු ශ්‍රී ලංකා ගුවන් විදුලි සංස්ථාව සමග එක් විය. 1980 දී එදිරිසිංහ ඔහුගේ මුල්ම කැසට් පටය  වන "චන්ද්‍රමඩල" නිකුත් කරන ලදී.


=== පෞද්ගලික ජීවිතය ===
එදිරිසිංහයන් හට සහෝදර සහෝදරියන් හය දෙනෙකු ඇත. පවුලේ වැඩිමලා වූ ධර්මසිරි කලාව සඳහා සම්බන්ධ වී සිටියේය. තම සොහොයුරිය මර්සි ප්‍රාදේශීය සංගීත ගුරුවරියක් විය, ඔහුගේ සහෝදරයන් සතිස්චන්ද්‍ර සහ නිමල් චිත්රපටය කර්මාන්තය සදහා නැබුරු විය.

මහනුවර සංචාරයක නිරත එදිරිසිංහයන්ට තම අනාගත බිරිඳ නන්දනී "කුමුදු" මුණසිංහ හමු විය. ඔවුන් 1979 දී විවාහ වූ අතර 1980 වසරේ තම පළමු දරුවා සංඛ චමින්ද්‍ර එදිරිසිංහ උපත ලද අතර . 1985 දී, තම දියණිය සන්ඛනි එදිරිසිංහ උපත ලැබීය.


== මූලාශ්‍ර ==