දොම් පළමුවන සෙබැස්තියන් රජ (පෘතුගීසි: සෙබස්තියොම් ඊ 20 ජනවාරි 1554 – 4 අගෝස්තු 1578) යනු,  11 ජූනි 1557 සිට 4 අගෝස්තු 1578 දක්වා පෘතුගාලයේ සහ අල්ගාර්වෙස් හී රජ වූ අතර  අවිස් රාජවංශයෙහි උපාන්ත්‍ය පෘතුගීසි රජ විය.
හෙතෙම, ජෝන් මැනුවෙල්, පෘතුගාලයේ කුමාරයා සහ ඔහුගේ භාර්යාව වූ  ඕස්ට්‍රියාවේ ජොවානාගේ පුත්‍රයා විය. ඔහු,  පෘතුගාලයේ තෙවන ජෝන් රජගේ සහ  ශුද්ධවූ රෝමානු අධිරාජ පස්වන චාල්ස්ගේ මුණුපුරාද විය.  අල්කසීර් කැබීර් සටනෙහිදී ඔහු අතුරුදහන් විය (බොහෝ විට ක්‍රියාන්විතයෙහිදී මිය යන්නට ඇත). පළමුවන සෙබැස්තියන් රජ බොහෝ විට අපේක්ෂිතයා (පෘතුගීසි: ඕ දේසේජාඩෝ) ලෙසින් හැඳින්වෙන්නේ, ඔහුගේ මරණය නිසා ඇති වෙමින් තිබූ පෘතුගාලයෙහි පරිහානිය නවතා ලීම සඳහා ඔහු යළි පැමිණීම පෘතුගීසී ජනයා අපේක්ෂා කළ බැවිනි.