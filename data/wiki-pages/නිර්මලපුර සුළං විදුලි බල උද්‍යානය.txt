නිර්මලපුර සුළං බලාගාරය ශ්‍රී ලංකාවේ පුත්තලම නිර්මලපුර හී පිහිටුවා තිබෙන, මෙගාවොට් 10 ක ජනන ධාරිතාවක් සහිත, සුළං විදුලි බල උද්‍යානය. වර්තමානයේදී බලාගාරය සතුව ටර්බයින (වා රෝද) හතක් පවතී. බලාගාරයේ හිමිකාරීත්වය නිර්මලපුර සුළං බල පුද්ගලික සමාගම (Nirmalapura Wind Power (Private) Limited) සතුවෙයි.
සුළං ටර්බයින ප්‍රවාහන කටයුතු "අජිලිටි ලොජිස්ටික්ස්" විසින් සිදු කල අතර, ටර්බයින් පාදමේ ඉදිකිරීම් කටයුතු "ඉන්ටර්නැෂනල් කන්ස්ට්‍රක්ෂන් කන්සෝර්ටියම්" විසින් ක්‍රියාත්මක කරන ලදී. මෙම පාදමේ ඉදිකිරීම් වෙනුවෙන් ශ්‍රී ලංකා රුපියල් මිලියන 150 ක් පමණ වැය වූ බව සඳහන් වෙයි. ලංකා විදුලිබල මණ්ඩලය විසින්, කිලෝවොට් පැයක් සඳහා රුපියල් 19.43ක සමවර්ත අනුපාතික මුදලක්, වසර 20 ක කාලයක් වෙනුවෙන් මෙම බලාගාර සමාගමට ගෙවනු ලැබේ. මේ නිර්මලපුර සුළං බල සමාගම අක්බාර් සහෝදරයේ, Debug සමූහය, හේලීස්, සහ හිර්දරමණී සමූහය යන අයගේ බද්ධ ව්‍යාපාරයකි.


== මේවාද බලන්න ==
ශ්‍රී ලංකාවේ බලාගාර ලැයිස්තුව


== ආශ්‍රිත ==