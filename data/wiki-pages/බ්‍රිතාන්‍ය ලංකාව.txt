වර්තමාන ශ්‍රී ලංකාවට අයත් භූමියේ පැවති බ්‍රිතාන්‍ය යටත් විජිතය බ්‍රිතාන්‍ය ලංකාව ලෙස හැඳින්වේ. 1798 සිට 1815 දක්වා මෙම යටත් විජිතයට ලංකා දූපතේ මූදුබඩ ප්‍රදේශ සහ තදීය දූපත් (තදාසන්න කුඩා දූපත්) අයත් විය. 1815දී සිංහලේ නායකයන් සහ බ්‍රිතාන්‍යන් අතර අත්සන් කල උඩරට ගිවිසුම මගින් සිංහල රාජධානිය අහෝසිකර ලංකා දූපත මුළුමනින්ම බ්‍රිතාන්‍ය ලංකාවට අයත්කර ගන්නා ලදී. 1948 පෙබරවාරි 4 දිනදී  ලංකාවට ඩොමිනීයන් තත්වය යටතේ බ්‍රිතාන්‍යයන් වෙතින් නිදහස ලැබීමත් හා සමගම බ්‍රිතාන්‍ය ලංකාව අහෝසිවිය.


== ඉතිහාසය ==


=== බ්‍රිතාන්‍යයන් ලංකාවට ඇතුල්වීම හා බලයට පත් වීම ===
ලංකා රජවරුන් දිවයින් ලන්දේසි පන්නා දැමීමට බ්‍රිතානය හා ප්‍රංශ උදව් ඉල්ලී මෙන් බ්‍රිතාන්‍යයන්ට ලංකාවට ඇතුල්වීමට අවස්ථාවක් ලැබුනී, මෙයින් බ්‍රිතාන්‍යයන් උපරිම ප්‍රයෝන ගන්නා ලදී.
18 වැනි සියවසේ අගභාගයේදී මහා බ්‍රිතාන්‍යයට එරෙහි ඔවුන්ගේ යුද්ධවලින් දුර්වල වූ ලන්දේසීන් නැපෝලියන් ප්‍රංශය විසින් යටත් කර ගන්නා ලද අතර ඔවුන්ගේ නායකයන් ලන්ඩනයේ සරණාගතයන් බවට පත් විය.  තවදුරටත් දිවයිනේ ඔවුන්ගේ කොටස ඵලදායී ලෙස පාලනය කිරීමට නොහැකි වූ අතර, ලන්දේසීන් එහි පාලනය බ්‍රිතාන්‍යයන්ට පවරා දුන් නමුත් මෙය එහි වාසය කරන ලන්දේසීන්ගේ කැමැත්තට පටහැනි විය.  දිවයින අල්ලා ගැනීමත් සමඟම භාණ්ඩ වශයෙන් පවුම් 300,000ක මුදල් ලබා දීම මෙන්ම වැවිලි  අත්පත් කර ගැනීම, මෙය වටිනා ව්‍යාපාරයක් බවට පත් කළේය.