හැරල්ඩ් හේරත් ලෙස හඳුන්වන දේශබන්දු ජේම්ස් එඩ්වඩ් හේරත් හෙරල්ඩ්  (1930 මාර්තු 10 - 2007 අගෝස්තු 31)  ශ්‍රී ලංකාවේ ජ්‍යෙෂ්ඨ දේශපාලනඥයෙක් සහ කැබිනට් අමාත්‍යවරයෙක් විය. හේරත් මහතා 1991 සිට 1993 දක්වා ජනාධිපති රණසිංහ ප්‍රේමදාස මහතා යටතේ විදේශ කටයුතු අමාත්‍යවරයා විය. 1977 පුත්තලම මැතිවරණ කොට්ඨාශයේ නාත්තන්ඩිය ආසනය ජයග්‍රහණය කරමින් පාර්ලිමේන්තුවට පිවිසි ඔහු 2001 පාර්ලිමේන්තු මැතිවරණයට ඉදිරිපත් නොවී විශ්‍රාම ගනිමින් 2000 දක්වා සිය අසුන දැරුවේය.   ඔහු අධිකරණ අමාත්‍ය සහ පොල් සංවර්ධන අමාත්‍ය ධූර ද දරා ඇත. 
2005 දී හැරල්ඩ් හේරත්ට ජනාධිපති චන්ද්‍රිකා කුමාරතුංග මැතිනිය විසින් දේශබන්දු යන ජාතික ගෞරවය සහ පදවිය පිරිනමන ලදී.  කෙටි රෝගාබාධයකින් පසු 2007 අගෝස්තු 31 දින හැරල්ඩ් හේරත් මිය ගිය අතර, ඔහුගේ වයස අවුරුදු 77 කි.   ඔහු විවාහ වූයේ හිටපු පළාත් සභා මන්ත්‍රීවරියක් සහ ශ්‍රී ලංකා කාන්තා ක්‍රිකට් සංගමයේ (WCASL) සභාපතිනිය වූ ග්වෙන් හේරත් සමඟ වන අතර ඔහු දරුවන් තිදෙනෙකුගේ පියෙකි. 


== යොමු කිරීම් ==