සුසෑන් බර්නර්ට් යනු ප්‍රධාන වශයෙන්ම විවිධ භාෂාවලින් යුත් ඉන්දියානු චිත්‍රපටවල රංගනයේ යෙදන ජර්මනියේ උපන් නිළියකි. ඇය No Problem, Honeymoon Travels Pvt. Ltd. වැනි චිත්‍රපටවල සහ 7 RCR සහ ඒක් හසාරොන් මේන් මේරි බෙහ්නා හේ වැනි රූපවාහිනී කතාමාලා සඳහා සිය රංගන දායකත්වය සපයා ඇත. ඇය ප්‍රංශ, ඉතාලි, ස්පාඤ්ඤ සහ හින්දි භාෂා කථා කරන්නී ය. මීට අමතරව ඇය කලර්ස් ටීවී නාළිකාවේ ඓතිහාසික කතාමාලාවක් වන චක්‍රවර්තින් අශෝක සම්රාට් කතාමාලාවේ ද චරිත නිරූපණය කළ අතර ඒ හේතුවෙන් ඇය පැසසුමට ලක් විය. එසේම ඇය ස්ටාර් ප්ලස් නාළිකාවේ කතාමාලාවක් වන යේ රිෂ්තා ක්‍යා කෙහ්ලාතා හේ කතාමාලාවට ද සිය දායකත්වය සැපයූවා ය.


== මුල්කාලීන දිවිය සහ වෘත්තිය ==
බර්නර්ට් පැවතෙන්නේ ජර්මනියේ ඩෙට්මෝල්ඩ් ප්‍රදේශයෙනි. ඇගේ මව වන මොනිකා සහ පිවා මිචෙල් ජර්මනියේ ලින්ඩෝ ප්‍රදේශයේ දිවි ගෙවයි. 16වන වියේ දී ඇය තුන්-අවුරුදු රංගන පාඨමාලාවක් හැදෑරූවා ය. ඇය ජර්මනියේ බර්ලින්හි හෙයඩ්‍ලට් ඩයල් යටතේ රංගනය ඉගෙන ගත්තා ය. ඇය පුහුණු බැලේ නර්තන ශිල්පිනියක ද වේ. මීට අමතරව ඇය ඇමරිකානු නිෂ්පාදිකාවක සහ නිළියක වන සුසෑන් බැට්සන් යටතේ බර්ලිනයේ දී පාඨමාලාවක් ද හදාරා ඇත. 2003දී සුසෑන් ඉන්දියානු චිත්‍රපට නිර්මාණකරුවකු වූ අනන්ත් දුසේජාගේ Destined Hearts චිත්‍රපටයේ රංගනයේ යෙදුණා ය. මෙය සම්පූර්ණයෙන්ම රූගත කෙරුණේ ඩුබායිහි ය. මෙම චිත්‍රපටය මෙතෙක් මුදාහැර නොමැත. 2005දී ඇය මුම්බායි වෙත පැමිණියා ය. බර්නර්ට් ප්‍රථම වරට ඉන්දියාවේ අවධානයට පාත්‍ර වූයේ ස්ටාර් ප්ලස් නාළිකාවේ රූපවාහිනී කතාමාලාවක් වූ කසෞතී සින්දගී කේ තුළ ‘ඩොරිස් බජාජ්’ ලෙස ඇය නිරූපණය කළ විදේශික ලේලියගේ චරිතය හේතුවෙනි. ඇය බෙංගාලි සහ මරාථි චිත්‍රපට මෙන්ම රූපවාහිනී කතාමාලා කිහිපයක් සඳහා ද දායක වී තිබේ. බර්නර්ට්, ටයිටෑන් වෙළඳ දැන්වීමක ආමිර් ඛාන් සමග පෙනී සිට ඇත. ඇය සිය සැමියා වන අඛිල් සමගින් විජේතා නම් රඟහල් සමූහයක් පවත්වාගෙන යන්නී ය. 'අටිති දේවෝ භාව්' නම් කෙටි චිත්‍රපටයේ රංගනයේ යෙදමින් ඇය ජායිපූර් සංචාරක කර්මාන්තය ප්‍රවර්ධනයට දායක වූවා ය.


== පෞද්ගලික දිවිය ==
2009 පෙබරවාරි 3 දින සිවිල් අධිකරණයක දී බර්නර්ට් නළුවකු වන අඛිල් මිෂ්රා සමග විවාහ වූවා ය. 2011 සැප්තැම්බර් 30 දින ඔවුහු සම්ප්‍රදායික වතාවත් අනුව නැවත වරක් විවාහ වූහ. ඇය ඔහු සමග ක්‍රම් චිත්‍රපටයේ සහ දූර්දශන් නාළිකාවේ කතාමාලාවක් වූ මේරා දිල් දෙවානා තුළ කටයුතු කොට තිබිණි. ඇය ඉන්දියානු සම්භව පුද්ගලයෝ කාඩ්පතක් (PIO කාඩ්පත) උසුලයි.


== මානවවාදී කටයුතු ==
බර්නර්ට් ඉන්දියාව මූලික කරගත් සමාජ සේවා සංවිධානයක් වන සුලබ් ඉන්ටර්නැෂනල් සමග සම්බන්ධ වූ අතර, එක්සත් ජාතීන් වෙනුවෙන් චිත්‍රපටයක් ද රූගත කොට තිබේ.


== චිත්‍රපට නාමාවලිය ==
Love Recipe - රෝසා ලෙස
Honeymoon Travels Pvt. Ltd. - ඩිටා ලෙස
ඉති මෘනාලිනි (බෙංගාලි) - ජූලියා කැම්ප්බෙල් ලෙස
No Problem - සන්දුලාල්ගේ බිරිඳ ලෙස
ෂාරුක් බෝලා "ඛූබ්සුරත් හේ තු" - ස්ටෙෆනී මයර් ලෙස
ප්‍රණාලි: ද ට්‍රැඩිෂන් (හින්දි) - ජූඩි ලෙස
Stop! (ඉංග්‍රීසි) - සුසෑන් ලෙස
දුසාර්ය ජගත්ලි: ෆ්‍රොම් අනදර් වර්ල්ඩ් (මරාඨි)
ගල්ලිත් ඝොණ්ඩාල්, දිල්ලිත් මුජ්රා (මරාඨි) - රෙබෙකො ලෙස
මාති (ඉංග්‍රීසි/හින්දි) - හෙලන් ලෙස
ක්‍රම් (හින්දි) - මාථුර් මහත්මිය ලෙස
රාම්ධනු - ද රේන්බෝ (බෙංගාලි) - ජෙනිෆර්
Destined Hearts (මුදා හැර නැත)
තාන් තාන් ගෝපාල් (මරාඨි)


== රූපවාහිනිය ==
යේ රිෂ්තා ක්‍යා කෙහ්ලාතා හේ - මාර්තා ලෙස
චක්‍රවර්තින් අශෝක සම්රාට් - හෙලේනා ලෙස
සංවිධාන් - මාධ්‍යවේදිනියක ලෙස
7 RCR - සෝනියා ගාන්ධි ලෙස
ශෛතාන් අ ක්‍රිමිනල් මයින්ඩ්
C.I.D. - රෝමා ලෙස
ඒක් හසාරොන් මේන් මේරි බෙහ්නා හේ - ලීස් ලෙස
සාව්ධාන් ඉන්ඩියා, ක්‍රයිම් ඇලර්ට් - ඇනී ස්කොට් ලෙස
අස්තිත්ව...ඒක් ප්‍රේම් කහානි - කැතරින් ලෙස
කසෞතී සින්දගී කේ - ඩොරිස් බජාජ් ලෙස
ජාන්සි කි රාණි - මෝර්ලන්ඩ් උත්තමාවිය ලෙස
සංස්කාර් ලක්ෂ්මී - ජෙනිෆර් ලෙස
ජීවන් සාති - ලිඩියා ලෙස
කාලයේ තස්මායේ නමහා (මරාඨි) - ජෙනිෆර් ලෙස
ධෝල්කිච්යා තලවාර් රියැලිටි වැඩසටහන - ඇය ලෙසම
ජීතේ හේන්, ජික්සේ ලියේ (හින්දි) - පෝලිනා ලෙස
දිල් දිවානා (හින්දි) - ජෙනිෆර් ලෙස
JamegiJodi.com (හින්දි) - කැතරින් ලෙස
ඒසා දේස් හේ මේරා -ලින්ඩා හැමිල්ටන් ලෙස


== ආශ්‍රේයයන් ==


== බාහිර සබැඳි ==
සුසෑන් බර්නර්ට් සඳහා IMDb හි ඇති තොරතුරු
සුසෑන් බර්නර්ට් සඳහා බොලිවුඩ් හංගාමා
නිල ට්විටර් ගිණුම