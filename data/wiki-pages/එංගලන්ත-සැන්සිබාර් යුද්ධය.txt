එක්සත් රාජධානිය සහ සැන්සිබාර් සුල්තාන් රාජ්‍යය අතර  1896 අගෝස්තු 27 දිනදී, එංගලන්ත-සැන‍්සිබාර්  යුද්ධය   ඇවිලිණි.  ගැටුම පැවතියේ විනාඩි 40 ක පමණ කාලයක් තුලදී වන අතර,  එය ඉතිහාසයේ කෙටිම යුද්ධය වෙයි.   යුද්ධයේ ආසන්නතම හේතුව වූයේ 1896 අගෝස්තු 25 දිනදී සිදුවූ  බ්‍රිතාන්‍ය-ලැදි සුල්තාන් හමාඩ් බින් තුවයිනිගේ මරණය සහ ඉන්පසුව  සුල්තාන් කාලිඩ් බින් බර්ගාෂ්ගේ අනුප්‍රාප්තියත්ය. බ්‍රිතාන්‍ය බලධාරින්ගේ මනාපය වූයේ, බ්‍රිතාන්‍ය අවශ්‍යතාවයන්ට වඩාත් හිතවත්වූ,    හමුද් බින් මොහාමඩ් සුල්තාන්වරයා ලෙසින් පත්වීමය. 1886 දී අත්සන් තැබූ ගිවිසුමක් අනුව, සුල්තාන් රාජ්‍යයේ  අනුප්‍රාප්තිය සිදුවන විට බ්‍රිතාන්‍ය  කොන්සල්වරයාගේ අවසරය ලබා ගත යුතුව තිබුණද, කාලිඩ් විසින් එම අවශ්‍යතාවය සපුරා නොතිබුණි. යුද්ධ හේතුකයක් ලෙසින් මෙය සැලකූ බ්‍රිතාන්‍යයෝ, කාලිඩ් වෙත අවසන් නිවේදනයක් නිකුත්කරමින් දන්වාසිටියේ ඔහු සේනාංකයන් ක්‍රියාවිරහිත කොට මාලිගාවෙන් පිටවන ලෙසයි. මෙයට ප්‍රතිචාර වශයෙන්, කාලිඩ් සිදු කලේ මාලිගා ආරක්ෂා හමුදා කැඳවා ඔහු මාලිගය තුලට වැද ආරක්ෂා වළල්ලක් යොදවා ගැනුමයි.


== ආශ්‍රිත ==