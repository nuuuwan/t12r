"ඉංග්‍රීසි නීතියෙහි ප්‍රකාශිත භාරයක් නිර්මාණය වීමේදී" වලංගු භාරයක් වීම සදහා මූලිකාංග සතරක් සපුරාලිය යුතුය: ශඛ්‍යතාවය, නිශ්චිතබාවය, ව්‍යවස්ථානුකූලබාවය සහ විධිමත්බාවය. ශඛ්‍යතාවය යන්නෙන් භාර කර්තෘට භාරයක් නිර්මාණය කිරීමට ඇති හැකියාව දැක්වේ; සාමාන්‍ය ව්‍යවහාරයේදී දේපළ දැරිය හැකි ඕනෑම අයකුට භාරයක් නිර්මාණය කළ හැක. කෙසේ වූවද නීති ප්‍රකාර ව්‍යුහගතබාවයක් හා සංස්ථානුකූලබාවයක් මීට ව්‍යතිරේඛව පවතී. තවද සාමාන්‍යයෙන් බාලවයස්කරුවන්ට දේපළ දරා ගත නොහැකි වීම් ආදී සමහර අවස්ථාවන්හිදී භාර නිර්මාණය වේ. නිශ්චිතබාවය යන්නෙන් භාරයක් වලංගු වීම් සඳහා පැවතිය යුතු ත්‍රිවිද නිශ්චිතතා දක්වයි. භාර ඔප්පුව මගින් භාරය නිර්මාණය කිරීමේ චේතනාවේ නිශ්චිතබාවය, භාර දේපළේ නිශ්චිතබාවය හා අර්ථලාභින්ගේ (හෝ විශයයන්ගේ ) නිශ්චිතබාවය පෙන්වා දිය යුතු ය. ත්‍රිවිද නිශ්චිතතාවයන්හිදී කුමන හෝ හේතුවක් මත අවිනිශ්චිතබාවයක් පැන නගී නම් භාරයක් ඇති නොවේ. එසේ වුවද මේ වටා විකාශිත වර්ධිත ක්‍රමයන් අධිකරණය සතුව පවතී. වලංගු භාරයක් නිර්මාණය වීම සදහා අදාළ දේපළ භාර කර්තෘ විසින් භාරකරුවන් වෙත පැවරීම ට හැකි වීම ව්‍යවස්තානුකූලබාවය යන්නෙන් අදහස් වේ. 
දේපළක් පැවරීම කළ නොහැකි විටකදී භාරකරුවන් හා අර්ථලාභින් විය හැකි අය ස්වෙච්ඡාවෙන් පත් වෙන්නන් වේ. සාධාරණත්වය ස්වෙච්ඡයන්ට සහය නොදක්වයි යන සාධාරණත්වයේ ආප්තයට අනුව අධිකරණය මෙවන් නඩුකර අවධානයෙන් බැහැර කරයි. මේ දෙස බැලීමේ දී අධිකරණය විසින් මෙවැනි සිද්ධීන් සදහා දියුණු කරන ලද ව්‍යතිරේඛ පවතී. භාර කර්තෘ විසින් කළ හැකි සියලු ප්‍රතිකර්ම කරන ලද අවස්ථාවන්හිදී භාර කරුවන්ට හා අර්ථලාභීන්ට වෙනස් ක්‍රමෝපායන් මගින් දේපළ අත්පත් කර ගත හැක, නැතිනම් මෙවැනි අවස්ථාවල මරණාසන්න ත්‍යාග donatio mortis causa නිර්මාණය කෙරේ. විධිමත්බාවය මගින් දේපළක් පැවරීමේ දි විශේෂී භාෂාවක් හෝ භාෂා රටාවක් භාවිතා කිරීම අදහස් කෙරේ. පැවරීමක් චේතනාන්විතව කළේ නම් මිස පැවරීම සදහා, විධිමත් භාෂාවක් හෝ ප්‍රලේඛන අවශ්‍ය නොවේ. ඉඩමක් පැවරීමේදී 1925 දේපළ නීතිය පනත(Law of Property Act 1925) හා 1989 දේපළ නීතිය සදහා වූ (සංකීර්ණ ව්‍යවස්ථා) පනත(Law of Property (Miscellaneous Provisions) Act 1989) සමග අනුකූල විය යුතුය. සාධාරණත්වයේ පංගුව ක්‍රියාත්මක වන අවස්ථාවන්හි දී 1925 දේපළ නීතිය පනත පිළිපැදිය යුතුය මේ ආශ්‍රිතව බොහෝමයක් සිද්ධිවලටදී පවරා දීම යන්න වටා ඛේන්ද්‍රගත වී ඇත. පුද්ගලයන් බදු මග හැරීමට දරණ උත්සහයන් මේහා සම්බන්ධ වේ. 


== ශඛ්‍යතාවය ==

භාරයක් ප්‍රකාශ කිරීමේ ප්‍රථම අවශ්‍යතාවය වන්නේ ශඛ්‍යතාවයයි. භාරයක් නිර්මාණය කරන පුද්ගලයා නෛතික හැකියාවෙන් යුක්ත විය යුතු ය. සාමාන්‍ය ව්‍යවහාරයේදී දේපළ දැරිය හැකි ඕනෑම අයකු ට භාරයක් ඇති කළ හැක. එහෙත් මේ සදහා ව්‍යතිරේඛ පවතී. බාලවයස්කරුවන්ට ඉඩම් දැරිය නොහැක. එම නිසා ඉඩම් සදහා භාරයක් ඇති කිරීමට ඔවුන්ට හැකි නොවේ. මීට් අමතරව යුධ සෙබළුන්ට හා මුහුදෙහි සිටින නාවිකයන්ට වලංගු භාරයක් ඇති කළ හැකි නොවේ. බාලවයස්කරුවකු භාරයක් ඇති කිරීමට උත්සහ කළ විට එය නිරායාසයෙන් ම ශූන්‍ය වේ. තවද ඔහු වයෝපූර්ණත්වයට පත් වූ කළ ඇති කර ගන්නා ලද භාරය ප්‍රතික්ශේප කිරිමට ඔහුට හැකි ය. භාරයක් මගින් බාලවයස්කරුවන් ට යම් අවාසියක් වන බව පැහැදිළි වන අවස්ථාවල දී අධිකරණය විසින් භාරය බල රහිත කිරීමට තීරණය කළ හැකිය. යම් ඇති කර ගන්නා ලද භාරයක්, ඉතා බාල වයස් වූ හෙයින් නිවරිදිව වටහා ගැනීමේ අපහසුතාවය නිසා නිර්මාණය වූවක් ලෙස සළකා ඔහු වයෝපූර්ණත්වයට පත් වූ කල non est factum තත්වයක් අධිකරණයෙන් යාචනය කළ හැක. මානසික ආබාධිත යැයි සැළකෙන පුද්ගලයන්ට (1983 මානසික සෞඛ්‍ය පනත යටතේ) එරෙහිව, පත් කරන ලද ප්‍රතිලාභින්ට භාරයක් බලාත්මක කරන ලෙස ක්‍රියා කළ නොහැක.මක් නිසාද යත් ඔවුනට දිගු කලක් පුරාවට ඔවුන්ගේ දේපළ පරිපාලනය කළ නොහැකි හෙයිනි. ප්‍රතිලාභීන් නොමැති විට ඔවුන්ගේ භාර බල රහිත වේ. පුද්ගලයා තම ක්‍රියාවන් තේරුම් ගත හැකි සිහිය ඇති කාල සීමාවන්හිදී ඇති කරන ලද භාර අවලංගු වේ. සංස්ථාවලට හා නෛතික ආයතනයන් සතුව ඇත්තේ බලධාරි ආඥා පනතකින්  හෝ සංදේශයකින් පවරන ලද බලයක් පමණි. එයින් භාරයක් ඇති කිරීමට බලය පවරා නොමැති විටකදී ඇති කරන ලද භාරයන් බලය අභිබවා කරන ලද්දක් ultra vires  නම් වේ.  


== ත්‍රිවිද නිශ්චිතතා ==

වලංගු භාරයක් ප්‍රකාශයට පත් කිරීම සදහා භාර ඔප්පුව මගින් චේතනාවෙහි, විෂය වස්තුවෙහි හා අරමුණෙහි නිශ්චිතතාව පෙන්විය යුතු ය. චේතනාවේ නිශ්චිතතාවය යන්නෙන් භාර කර්තෘගේ හෝ තෙස්තමේන්තුකරුගේ භාරයක් ඇති කිරීමේ කැමැත්ත පැහැදිළි විය යුතු ය. මෙය භාවිතා කරන භාෂා භාවිතය මත රදා නො පවතී. භාරය යන වදන භාවිතා කිරීමකින් තොරව භාරයක් නිර්මණය කළ හැක. තව ද භාර කර්තෘ භාරයක් නිර්මාණය කරන බව නොදැන සිටිය දී පවා භාරයක් නිර්මාණය විය හැක. 1950 සිට චේතනාන්විතබාවය සැළකීමට අධිකරණය වැඩි නැඹුරුතාවයක් දක්වයි. එසේ නොමැති වූ විට භාරය බල රහිත කෙරේ. විෂය වස්තුවෙහි නිශ්චිතබාවය යනු භාරයට අදාළ වන දේපළ පැහැදිළි විය යුතු යි යන්නයි. ඉතිහාසගතව අදාළ දේපළ, දේපළ භාරයට අයත් නොවන දේපළවලින් වෙන්කොට හදුනාගත හැකි විය යුතු ය. මෑත කාලයේ දී අධිකරණය විසින් ස්පර්ශනීය හා අස්පර්ශනීය වත්කම් වශයෙන් බෙදා දක්වා ඇති අතර අස්පර්ශනීය වත්කම් දැරීම සම්බන්ධයෙන් සැමවිටම වියුක්ත විය යුතු නොවේ.(2009) p.104</ref> භාර අරමුණෙහි නිශ්චිතබාවය යන්නෙන් අදහස් කරනුයේ භාරයෙ අර්ථලාභීන් හෝ අර්ථ ලබන දේ පැහැදිළි විය යුතු බව යි. අර්ථලාභීන් නිශ්චය කිරීම භාරයේ ස්වභාවය මත රදා පවතී. අර්ථලාභීන් තනි තනිව හදුනාගත හැකි විය හැකි ය. නැතිනම් භාරකාර මණ්ඩලය වෙත උරුමකරුවන් පැමිණීමෙන් ඔවුන් අර්ථලාභීන් වේ ද නොවේ ද යන්න භාරකාර මණ්ඩලය නිශ්චය කිරීමෙන් අර්ථලාභින් නිශ්චිත වේ.    
අවිනිශ්චිතතාවය ප්‍රභේද සතරක් යටතේ දැක්වේ: සංකල්පීය අවිනිශ්චිතතාව, සාක්ෂිමය අවිනිශ්චිතතාව, හා පරිපාලනමය අවැඩබාවය යනු යි. සංකල්පීය අවිනිශ්චිතතාවය භාෂාව අපැහැදිළි වන අවස්ථාවන්හිදී උද්ගත වේ. මෙය භාරය අවලංගු වීමට හේතු වේ. අයිතිය ඉල්ලන්නා අර්ථලාභීන් වේද යනා දී ප්‍රශ්න නැගූවිට පිළිතුරු දිය නොහැකි නම් එය සක්ෂිමය අවිනිශ්චිතතාවය නම් වේ. මෙය සෑමවිටම භාරය අවලංගු වීමට හේතු නොවේ. නීර්ණේයත්වය යනු අර්ථලාභින් සොයා ගත නොහැකි වීමයි. පරිපාලනමය අවැඩබාවය උද්ගත වනුයේ භාරය ප්‍රායෝගිකව ක්‍රියාත්මක කළ නොහැකි විටයි. සාක්ෂිමය අවිනිශ්චිතතාවයන්හිදී, විෂය ප්‍රවීණයන් පත් කිරීම හා භාරකරුවන්ට අර්ථලාභීන් පත් කිරීමට අවශ්‍ය බලය පවරා දීම ආදි විවිධ වර්ධිත ක්‍රමයන් අධිකරණය භවිතා කරයි.  


== ව්‍යවස්ථානුකූලබාවය ==
භාරයක් මගින් භාරකරුවන් වෙත දේපළ පැවරීම විධිමත් ලෙස සංස්ථාපිත කර තිබිය යුතු යි. වචනයෙන් සිදු වූවක් සදහා භාරයක් නිර්මාණය කිරීම ට අදාළ චේතනාව ඇතිබවට නිශ්චය කිරීම ට, හුදෙක් භාරකරු වෙත දේපළ භාර දී තිබීම ප්‍රමාණවත් ය. තෝමස් එ. ටයිම්ස් අනුව සමහර අවස්ථාවන්හි දී අරමුණ දැන්වීමෙන් හා කට වචනයෙන් පවරා දීම ප්‍රමාණවත් වේ.  ඉඩමක් හෝ ඉඩමක සාධාරණ පංගුවක් පැවරීමේදී 1925 දේපළ නීති පනත 52-3 පරිච්ඡේදය අනුව ලියකියවිලි සම්පූර්ණ විය යුතු ය.  සාධාරණත්වය ස්වෙච්ඡාව සදහා සහය නොදක්වයි යන සාධාරණත්වයේ ආප්තය අනුව යම් අයකුට සාධාරණ පංගුවක් නොමැති නම් ඔවුන ට අධිකරණයේ නඩුවක් ගොනු කළ නොහැකි ය. භාරය මනා ලෙස ස්ථාපිත කර නොමැති විටකටදී භාරකරුවන්ට හා අර්ථලාභීන්ට දේපළෙහි සාධාරණ පංගුවක් හිමි නොවේ. එම නිසා ඔවුන් ස්වෙච්ඡාවෙන් ඉදිරිපත් වන්නන් බවට පත් වේ. මේ ආප්තයට ව්‍යතිරේඛ කිහිපයක් පවතී. අධිකරණය විසින්, පැවරීම සම්පූර්ණ නොමැති විටක දී යෝජිත අර්ථලාභින් හෝ භාරකරුවන් වෙත භාර කර්තෘගේ පොල්මඃකරුගේ දේපළින් සාධරණ පංගුව ගෙවීමට යොමු කරයි.(ස්ට්‍රෝන්ග් එ. බර්ඩ් රීතිය අනුව) නැතිනම් මරණාසන්න ත්‍යාගයක් donatio mortis causa ක්‍රියාත්මක වේ. භාර කර්තෘ කළ හැකි සියල්ල කර ඇති විටදී  Re Rose මූලධර්මය අනුව එහි අධිකතරබාවය සළකා භාරය අවලංගු කෙරේ.(පෙනින්ග්ටන් එ. වේන්)   Waine]]'


== විධිමත්බාවය ==

සාමාන්‍ය නීතිය අනුව භාර ඔප්පුව සදහා විශේෂ උපචාර භාවිතා කළ යුතු නොවේ. භාරය වාචිකව හෝ ලිඛිතව ඇති විය හැක. එකම අවශ්‍යතාවය වනුයේ මෙමගින් භාරය නිර්මාණය කිරීමේ අවශ්‍යතාවය පෙන්වීම යි. මෙයට ව්‍යතිරේඛ අවස්ථා ඉඩම් පැවරුමකදී පවත්නා සාධාරණ පංගුවක් පැවරීමේදි හා අවසාන කැමැත්තක් ලෙස භාරයක් නිර්මාණයේදි පවතී.


=== ඉඩම් ===
ඉඩම් පදනම් කරගත් භාර 1925 දේපළ නීති පනතේ 53(1)(b) ඡේදය හා අනුකූල විය යුතු ය, මෙමගින්: (b)යම් ඉඩමක් හෝ පංගුවක් සම්බන්ධව එම කාලය තුල භාරයක් හෝ කැමැත්තක් ප්‍රකාශ කිරීමට හැකි යම් පුද්ගලයකු විසින් ප්‍රකාශයට පත් කරවා ලිඛිතව අත්සන් කර ස්ඵුට කරන ලද්දක් භාර ප්‍රකාශනයකින් දැක්විය යුතුය. මෙයින් අදහස් කරනුයේ, භාරයේ පැවැත්ම තහවුරු කිරීමට යමෙක් සාක්ෂි වශයෙන් සිටිය යුතු යි යන්න යි. මෙයින් අවශ්‍යයෙන් ම භාරය පැවතිය යුතුබව නොදක්ව යි. ගිවිසුමකින් ඉඩමක් භාරයක ට යටත්ව පැවරිම සදහා 1989 දේපළ නීතිය (සංකීර්ණ ව්‍යවස්ථා) පනතේ දෙවන පරිච්ඡේදය හා අනුකූල විය යුතු ය. මෙමගින්, (i)ඉඩමක ප්‍රයෝජනය පිළියෙල කිරීමක දී හෝ විකිණීමක් සදහා වූ ගිවිසුමකදී එය අත්‍යවශ්‍යයෙන්ම ලිඛිත විය යුතු ය.ගිවිසුම් හුවමාරු වීමක දී පැහැදිළිව ම එක් ලියවිල්ලකට එකග විය යුතු ය.   (ii)සියලු කොන්දේසි ගිවිසුම තුළ නීතිගතව තිබිය යුතු අතර එසේ නොවේ නම් මූලාශ්‍ර ලේඛනයන් හා අනුකූල විය යුතු ය.(iii) ලියකියවිලිවලට කොන්දේසි ඇතුළත් කිරීමේදී හා ගිවිසුම් හුවමාරු කිරීමේදී එක් එක් පාර්ශවයන් වෙනුවෙන් අත්සන් කළ යුතු ය. 


=== සාධාරණ පංගුව ===
සාධාරණ පංගුව පිළියෙල කිරීම සදහා 1925 දේපළ නීතිය පනතේ 53(1)(c) පරිච්ඡේදය හා අනුකූල විය යුතු ය: (c)සාධාරණ පංගුවක් හෝ භාරයකින් වන පවරා දීමක් පවරා දීම සිදු වන කාලය මත රදා පවතී. පවරා දීම කරන පුද්ගලයා හෝ ඔහුගේ නෛතික නියෝජිතයා කැමැත්තක් මගින් ලිඛිත අත්සන යෙදීම අදාළ අවස්ථාවේ ම විය යුතු යමෙහිදී බොහෝ තර්කයට ලක් වූ අංශය නම් පවරා දීම යන්න ඉක්මවා යමින් බොහෝ අවස්ථාවල දී පුද්ගලයන් බදුවලින් වැළකීමට උත්සහ ගැනීමයි.Grey v IRC, the House of Lords අනුව පවර දීම සදහා "ස්වාභාවික අර්ථයමක්" ලබා දෙයි. ගණුදෙනුවක ආරම්භයේ සිට අවසානය දක්වා පුරාවටම අර්ථලාභීන්ට පංගුවෙන් ප්‍රයෝජනයක් තිබිය යුතු ය. 
සරල ව අර්ථලාභි අයිතිය බැහැර කිරීම 53(1)(c) යටතේ සිදු කළ නොහැක Re Paradise Motor Co. විශ්‍රාමික අර්ථලාභ විශ්‍රාමලාභියගේ මරණින් පසු යම් නම් කරන ලද අයකුට පිරි නැමිය නොහැක. Re Danish Bacon Co Ltd Staff Pension Fund. එසේම ජීවිත රක්ෂණ යටතේ ද අර්ථලභීන් නම් කළ නොහැක. Gold v Hill. අර්ථලාභීයකු ඔහු වෙනුවෙන් අන් අයකුව දේපළ දරා ගැනීමට නම් කළ විට එය උප භාරයක් වන අතර විශේෂ විධි විධාන යෙදිය යුතු වේ. කෙසේ වූව ද, Grainge v Wilberforceයටතේ, මෙවැනි භාරයක් වලංගු වන්නේ නම් භාරකරු හා අර්ථලාභීන් යම් කාර්යයන් ඉටු කළ යුතු ය.


=== අන්තිම කැමති පත්‍ර ===
කැමැත්ත වලංගු වීම සදහා (සහ එම නිසා වලංගු භාරයක් නිර්මාණය වීම සදහා) එය 1837 අන්තිම කැමති පත්‍ර පනත නමවන පරිච්ඡේදය හා අනුකූල විය යුතු ය. පහත සාධක නොවේ නම් පනත වලංගු නොව.: (a)එය ලිඛිත විය යුතු ය. තෙස්තමේන්තුකරු හෝ ඔහුගේ නිර්දේශය මත නියෝජිතයකු අත්සන් කළ යුතු ය.  (b)එයින්, තෙස්තමේන්තුකරු විසින් සිය අත්සන යෙදීමෙන් කැමැත්ත දීමට චේතනා කළ බව පෙනී යා යුතු ය. (c) දෙදෙනෙක් හෝ ඊට වැඩි සක්ෂිකරුවන් ඉදිරියේ අත්සන යෙදීම හෝ පිළිදැන්වීම කළ යුතු ය.  (d) එක් එක් සක්ෂිකරු,    (i) අන්තිම කැමති පත්‍රය සදහා වූ අත්සන ඔප්පු කිරීමට හෝ   (ii)තෙස්තමේන්තුමකරුගේ අත්සන පිළිගැනීම සදහා විය යුතු ය(නමුත් අවශ්‍යයෙන්ම අනෙකුත් සක්ෂිකරුවන් ඉදිරියේ විය යුතු නොවේ ).


== මූලාශ්‍ර ==


== ආශ්‍රිත ග්‍රන්ථ ==
Edwards, Richard (2007). Trusts and Equity (8th ed.). Pearson Longman. ISBN 978-1-4058-4684-4. {{cite book}}: Unknown parameter |coauthors= ignored (|author= suggested) (help)
Hudson, Alastair (2009). Equity and Trusts (6th ed.). Routledge-Cavendish. ISBN 0-415-49771-X.