ශිරන්ති රාජපක්ෂ (විවාහයට පෙර වික්‍රමසිංහ)   පූර්ව ජනාධිපති ආර්යාවන් අතුරින් එක් අයෙකු වෙයි. හිටපු ජනාධිපතිවරයා සහ ශ්‍රී ලංකාවේ හයවන විධායක ජනාධිපති වූ මහින්ද රාජපක්ෂගේ ආර්යාව වෙයි. ඇය මානසික විද්‍යාව සහ පෙර පාසල් අධ්‍යාපනය සම්බන්ධයෙන් වෘත්තීයමය නිපුණතාධාරිණියකි.


== මුල් අවධිය ==
ශ්‍රී ලංකා නාවික හමුදාවේ කොමදෝරු ඊ. පී. වික්‍රමසිංහ යුවලට දාව පවුලේ එකම දියණිය වශයෙන් බදුල්ලේදී උපත ලැබුවාය. ඇයට සහෝදරයෝ දෙදෙනෙක්ද වූහ.


== අධ්‍යාපනය ==
ශිරන්ති සිය මූලික අධ්‍යාපන කටයුතු, බම්බලපිටියේ ශුද්ධ වූ පවුලේ කන්‍යාරාමයෙන් හැදෑරූ අතර, ඇය සිය ද්විතීක අධ්‍යාපන කටයුතු, ළමා මානසික විද්‍යාව සහ පෙර පාසල් අධ්‍යාපනය සම්බන්ධයෙන්, ඩිප්ලෝමා පාඨමාලාවක්ද සහිතව අවසන් කලාය.


== ලෝක රූ රැජින සහ විශ්ව රූ රැජින ==
1973 වසරේ පැවැති ශ්‍රී ලංකා විශ්ව රූ රැජින තරඟය ජයගත් ශිරන්ති , 1973 ග්‍රීසියේ ඇතෑන්ස් හී පැවැති විශ්ව රූ රැජින තරඟයට සහ, එම වසරේම ලන්ඩනයේ පැවැති ලෝක රූ රැජින තරඟයටද ශ්‍රී ලංකාව නියෝජනය කරමින් සහභාගී වූවාය. 


== පවුල් දිවිය ==
1983 වර්ෂයේදී ශිරන්ති සහ මහින්ද රාජපක්ෂ විවාහ වූහ. නාමල්, යෝෂිත , සහ රෝහිත ඔවුන් දෙපලගේ පුතුන් තිදෙනා වෙති.


== මේවාද බලන්න ==
ශ්‍රී ලංකාවේ ජනාධිපති ආර්යා ලයිස්තුව
ශ්‍රී ලංකා විශ්ව රූ රැජින
රාජපක්ෂ පවුල


== මූලාශ්‍ර ==


== භාහිර සබැදි ==
ද මිස් වර්ල්ඩ් 1973
අෘ ගිෆ්ට් ෆ්‍රොම් ෆස්ට් ලේඩි